# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:21.934146
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百六十六
<pb:KR2f0009_WYG_166-1a>¶
　欽定四庫全書¶
硃批諭㫖巻一百六十六¶
硃批陳王章奏摺¶
　　　雍正二年正月二十六日署理山西大同總兵官¶
　　　(臣/)陳王章謹¶
　　奏為奏¶
　聞事竊(臣/)奉¶
　命署理山西大同總兵官印務欽遵¶
<pb:KR2f0009_WYG_166-1b>¶
　諭㫖細詢原署鎮(臣/)馬㑹伯地方情形軍伍機宜馬㑹¶
　　　伯一一説明所有應行未完事件惟清查各營路¶
　　　隱占空糧已據殺虎協新平路得勝路山隂路平¶
　　　魯路助馬路北樓營老營營偏關營九營路并各¶
　　　該所屬城堡清出馬歩戰守空糧共三百五十九¶
　　　分業經具摺奏¶
　聞所有靈邱路利民路東路營河保營水泉營五營路¶
　　　未據報到等語(臣/)隨即行文各營路催令速為開¶
<pb:KR2f0009_WYG_166-2a>¶
　　報應俟詳報到日(臣/)細加查核隱占數目招募充¶
　　補另行摺¶
　奏至鎮(臣/)馬㑹伯乆歴外鎮其於營伍事情俱甚諳¶
　　練但(臣/)初膺重寄營伍事宜未即周知惟倣效馬¶
　　㑹伯作事矢竭駑駘以仰答¶
聖主髙厚洪恩耳為此繕摺奏¶
聞謹¶
　奏¶
<pb:KR2f0009_WYG_166-2b>¶
知道了查核空糧固係應為之事亦不可過刻¶
　　雍正二年三月二十六日署理山西大同總兵官¶
　　(臣/)陳王章謹¶
　奏為據實奏明事竊照前署鎮(臣/)馬㑹伯清查隱占¶
　　空糧一事尚有靈邱等五營路未據報到經(臣/)繕¶
　　摺奏¶
聞奉有¶
硃批(臣/)跪讀之下仰見¶
<pb:KR2f0009_WYG_166-3a>¶
聖明無微不燭(臣/)雖至愚敢不上體¶
睿懐使所屬將弁共沐¶
皇仁竭忠報效今據靈邱等五營路將額設親丁之外¶
　　清出空糧陸續具報到(臣/)共計馬歩戰守空糧一¶
　　百二十四分(臣/)核查得實隨飭令各營路㧞募壯¶
　　勇以實軍伍外所有清查隱占空糧數目理合具¶
　奏更有前署鎮(臣/)馬㑹伯飭行各營路修造甲械旗¶
　　幟鍋帳等項經(臣/)續催去後隨據新平等十營路¶
<pb:KR2f0009_WYG_166-3b>¶
　　報稱一應軍中備用等物畧為修整尚堪應用無¶
　　庸另造惟殺虎協營查有舊損盔甲一百八十副¶
　　經前任鎮(臣/)馬覿伯諭令該協副將丁士傑公同¶
　　捐資赴京修造經(臣/)呈明兵部出給路照裝䭾囘¶
　　營至東路靈邱山隂三營路并各所屬城堡除甲¶
　　械旗幟等項俱堪應用外東路營添造帳房六十¶
　　四頂銅鍋六十四口督陣紅旗一十三面靈邱路¶
　　添造銅鍋二十一口山隂路添造帳房二十五頂¶
<pb:KR2f0009_WYG_166-4a>¶
　¶
　¶
　　月二十四日有内閣學士衆佛保副都統渣什同¶
　　喇嘛等䕶送策妄阿拉布坦来使跟頓抵大同府¶
　　(臣/)出郊跪迎¶
聖㫖送至公館隨備飯款待来使即於二十五日赴西¶
　　路去訖理合一併¶
　奏報伏祈¶
<pb:KR2f0009_WYG_166-4b>¶
聖主睿鑒謹¶
　奏¶
覽奏俱悉爾諸凡行為悉宜與撫臣諾岷商計其斟酌¶
事體處最屬妥當諮詢於伊諒無差謬¶
　　雍正二年閏四月十六日署理山西大同總兵官¶
　　(臣/)陳王章謹¶
　奏爲恭謝¶
聖諭併繳¶
<pb:KR2f0009_WYG_166-5a>¶
硃批事竊(臣/)續查大同鎮屬靈邱等五營路空糧併各¶
　　營路修造軍裝器械等項繕摺具¶
　奏奉有¶
硃批(臣/)跪讀之下感深五内伏念(臣/)至微且賤仰荷¶
聖主知遇隆恩畀署邊疆重任時&KR0704;悚惶復蒙¶
皇仁俯憐魯鈍¶
特命凡有行為與撫臣商計(臣/)何人斯重叨¶
覆育敢不恪遵¶
<pb:KR2f0009_WYG_166-5b>¶
聖訓諸凡行爲俱與撫(臣/)諾岷商計以期仰副¶
天心報答¶
高厚於萬一所有原奉¶
硃批理合恭繳為此繕摺奏¶
　謝謹¶
　奏¶
覽奏知道了馬覿伯將次旋任俟其抵大同時將一&KR0704;¶
營務交代明白回京候朕另於别鎮用爾¶
<pb:KR2f0009_WYG_166-6a>¶
　　雍正二年九月二十一日署理江西南昌總兵官¶
　　(臣/)陳王章謹¶
　奏為要缺需員遵¶
㫖請補事雍正二年五月十七日(臣/)自大同回京復¶
命仰荷¶
殊恩令(臣/)署理南昌總兵官印務(臣/)於五月二十一日¶
　　恭請¶
聖訓天顔温霽顧問有加疊蒙¶
<pb:KR2f0009_WYG_166-6b>¶
恩寵感激無地(臣/)面奏大同鎮屬守備以下多有才技¶
　　兼優之員江西地方𦂳要懇乞¶
恩准題補仰䝉¶
聖明俞允并令(臣/)於兵丁中有好者亦准帶去(臣/)跪聆¶
天語感刻五中(臣/)雖竭蹶駑駘難報¶
髙厚鴻仁於萬一今有(臣/)標後營中軍守備謝訓南昌¶
　　城守營守僃王永祥衰病不堪經(臣/)掲報督臣具¶
　　疏¶
<pb:KR2f0009_WYG_166-7a>¶
　題㕘外該(臣/)看得(臣/)標後營守備一缺統轄縣汛南¶
　　昌城守營守備一缺職守專城俱需才技兼優之¶
　　員方克勝任(臣/)在大同署事時驗得大同鎮標中¶
　　營千總劉功人材壯健弓馬優長左營千總王錫¶
　　圭弓馬熟嫺辦事勤敏俱(臣/)所深知者請以劉功¶
　　補授(臣/)標後營守備王錫圭補授南昌城守營守¶
　　備實為人地相宜倘䝉¶
俞允則(臣/)既得收臂指之效而地方營伍亦均有裨益¶
<pb:KR2f0009_WYG_166-7b>¶
　　矣至大同馬兵梁得功范榮康成李時沛四名漢¶
　　仗弓馬俱好故(臣/)隨帶赴任遇有把總缺出(臣/)遵¶
㫖令其與(臣/)標衆兵公同考驗秉公㧞補但(臣/)雖䝉¶
聖諭而兵部未奉¶
明㫖恐干嚴議仰懇¶
聖明敕部知照督撫可否出自¶
天恩微(臣/)未敢擅便伏乞¶
睿鑒施行謹¶
<pb:KR2f0009_WYG_166-8a>¶
　奏¶
俱照所請行該部知道¶
　　雍正二年九月二十五日署理江西南昌總兵官¶
　　(臣/)陳王章謹¶
　奏為遵¶
㫖酌議棚民事宜據實囘奏事竊(臣/)欽奉¶
特㫖署理江西南昌總兵官印務¶
陛辭之日跪聆¶
<pb:KR2f0009_WYG_166-8b>¶
聖訓因江西棚民一案上厪¶
宸衷諄諭再三令(臣/)與督撫商酌(臣/)雖至愚極劣敢不¶
　　仰體¶
聖心與督撫同心籌畫力圗善後使地方寜謐以期仰¶
　　報¶
皇恩於萬一查得(臣/)屬銅鼓一營僻處萬山之中界連¶
　　楚屬之瀏陽縣管轄寜州一汛棚民最多洵為險¶
　　要之區而兵力單薄不足以資防守瑞州府屬之¶
<pb:KR2f0009_WYG_166-9a>¶
　　新昌一縣亦屬負山環嶺匪類易於潛藏向係瑞¶
　　州營撥兵廵防舊因寜州姦匪竊發經前鎮(臣/)楊¶
　　長春遣撥備弁帶兵二百名分防銅鼓新昌兩處¶
　　繼因匪孽就擒地方安静俱行撤回(臣/)思銅鼓新¶
　　昌二汛均關𦂳要必宜增兵戍守隨調前營把總¶
　　一員帶兵二十名添撥瑞州營兵丁二十名貼防¶
　　新昌縣後營百隊一名帶兵四十名前赴銅鼓協¶
　　防即檄令銅鼓守備管率操演俱經呈咨督撫在¶
<pb:KR2f0009_WYG_166-9b>¶
　　案至袁州府屬之萬載縣亦皆崇山峻嶺密箐深¶
　　林查係袁州營汛地與銅鼓營不相聨屬亦應亟¶
　　為措施者也但巡防責諸武職而撫綏又在文員¶
　　(臣/)仰遵¶
聖諭與撫(臣/)裴&KR0973;度相商已有酌調幹員編户挨查之¶
　　議而督(臣/)查弼納亦於九月初八日来至江西(臣/)¶
　　復與督臣再四確議其棚民户數自應編立保甲¶
　　責令該州縣按冊稽查防範既密即有續到流移¶
<pb:KR2f0009_WYG_166-10a>¶
　　自不敢輕為容留以干罪戾至於銅鼓一營議將¶
　　(臣/)標後營遊撃移駐防守原設守備移駐萬載即¶
　　以該遊擊所轄之千總一員帶兵防守新昌均屬¶
　　駐防銅鼓遊擊管轄則聨絡聲援呼應自靈矣所¶
　　有微(臣/)遵¶
㫖商酌情節理合另摺具¶
　奏更俟十月初旬民間收穫既畢(臣/)即前往要𦂳營¶
　　汛親行巡查審視形勢倘有應為措置者(臣/)再具¶
<pb:KR2f0009_WYG_166-10b>¶
　　摺¶
　奏為此繕摺奏¶
聞謹¶
　奏¶
所奏知道了地方諸凡事務必湏徹底明晰之後方可¶
建議施行&KR0704;勿速於求成反致造次失宜也勉之慎之¶
　　雍正三年二月二十八日江西南昌總兵官(臣/)陳¶
　　王章謹¶
<pb:KR2f0009_WYG_166-11a>¶
　奏為請¶
㫖事竊(臣/)一介寒微荷䝉¶
聖主天恩畀以疆圉重任於去冬巡查營汛風聞廣信¶
　　府屬之上饒縣治有封禁山本名銅塘山自唐末¶
　　黄巢竊踞而後歴為盜藪有等異民潛居於内耕¶
　　食鑿飲自治其生身𨽻版圖之中不聽地方有司¶
　　約束甚為非宜今督(臣/)查弼納¶
　奏請遣官入山撫諭如不就撫即行進𠞰掃除黨類¶
<pb:KR2f0009_WYG_166-11b>¶
　　設立關隘存駐重兵等因具¶
　奏欽奉¶
聖㫖此事甚關𦂳要不可稍有疎忽與巡撫總兵等詳¶
　加酌議合同一心之時再行具奏欽此欽遵密發到¶
　　(臣/)該(臣/)恭繹¶
諭㫖仰見¶
皇上慎重周詳之至意(臣/)待罪總兵敢不仰遵¶
明㫖悉心籌畫必圗計出萬全以副¶
<pb:KR2f0009_WYG_166-12a>¶
聖明任使之恩但禁山以内情形傳聞不一(臣/)已經密¶
　　遣親信改裝進山探聽虚實凡有路可通之處俱¶
　　令其察探回報復因督臣隔逺(臣/)就近與撫(臣/)裴¶
　　&KR0973;度商議即俟(臣/)所遣之人出山回報亦難輕信¶
　　必得(臣/)親自入山察看的實方可定議第兹春深¶
　　山水將發且林木叢雜遍山俱有蟒蛇毒螫毒氣¶
　　上蒸水草不便或恐隨帶兵役中毒被傷似屬非¶
　　計且未經奏請¶
<pb:KR2f0009_WYG_166-12b>¶
　¶
　¶
　　毒氣漸散(臣/)於彼時輕騎入山察看風景再與督¶
　　撫合同定議具¶
　奏事關重大謹將酌議情由具¶
　奏伏候¶
聖主指示遵行謹¶
　奏¶
<pb:KR2f0009_WYG_166-13a>¶
凡為封疆大臣者舉動最宜持重國體攸闗何可輕躁¶
據奏親往封禁山查看等語朕意不然此等事惟應緩¶
圗尤貴慎密不密則滋害甚巨設欲興兵進𠞰先當洞¶
徹地理情形知已知彼萬無一失若至此時此際豈宜¶
稍緩兵貴神速湏出其不意攻其不備即可計日收功¶
今虚實尚在未審倘懷激事邀功之念而為貪利傷生¶
之舉乃大不可者也其中匪徒或竟侵虐平民騷擾地¶
方留之必致蔓延除之方始寜謐則又豈可因循置之¶
<pb:KR2f0009_WYG_166-13b>¶
不問以養癰成患耶於交冬毒螫潛跡之後選差的當¶
人役探訪確實酌定舉行此議甚善然雖係爾之專責¶
毋因奉朕此諭遂踰越督撫而孟浪為之斯不過密摺¶
陳奏非比具題奉㫖始可為準諸凡悉咨呈督臣并㑹¶
商撫臣籌計妥協而行之可也¶
　　雍正四年二月初六日江西南昌總兵官(臣/)陳王¶
　　章謹¶
　奏為恭請¶
<pb:KR2f0009_WYG_166-14a>¶
訓㫖事竊江西一省係五省通衢棚民雜處之地(臣/)䝉¶
皇上洪恩畀以總兵重任防守地方是(臣/)專責不得不¶
　　設法防範以圗永安長治是以(臣/)於去年十月内¶
　　輕騎減從往銅鼓新昌一路巡查營汛即於本月¶
　　二十三日回省所過地方民皆樂業伏思安民莫¶
　　先弭盜而弭盜惟在嚴防嚴防又在得人即如(臣/)¶
　　標下有南昌水師營守備曲晸者歷任十五年盜¶
　　案絶少實係防守嚴密潔已奉公之貟今以年近¶
<pb:KR2f0009_WYG_166-14b>¶
　　七十精力衰邁且多疾病再三告退(臣/)念其果係¶
　　老邁難以供職業經(臣/)咨呈督臣具¶
　題矣所遺貟缺甚屬𦂳要必得勤敏之人方克勝任¶
　　(臣/)看得奉發藍翎侍衞黄瑄者人材壯健弓馬嫺¶
　　熟辦事勤謹堪當此任雖江西無¶
　題補之例(臣/)為地方得人起見不得不冒昧繕摺具¶
　奏仰懇¶
聖恩俯准(臣/)之所請將黄瑄補授南昌水師營守備則¶
<pb:KR2f0009_WYG_166-15a>¶
　　(臣/)實收臂指之效矣倘䝉¶
俞允伏乞¶
皇上敕部施行謹¶
　奏¶
已照所請諭部矣但此分發侍衞率皆平常人材未必¶
有如是好貟斯係爾身干係湏再三敎導朂伊勉勵上¶
進可也¶
　　雍正四年六月初十日江西南昌總兵官(臣/)陳王¶
<pb:KR2f0009_WYG_166-15b>¶
　　章謹¶
　奏為奏明事竊照江西廣信府之封禁山先經督(臣/)¶
　　查弼納¶
　奏請開墾設駐官兵奉¶
㫖著㑹同(臣/)等酌議畫一具奏欽遵在案嗣經(臣/)差探¶
　　山内情形復具摺¶
　奏明至昨年冬間督撫二臣㑹同(臣/)遣官入山覆勘¶
　　回報據稱山多險峻平地甚少亦無匪類潛藏(臣/)¶
<pb:KR2f0009_WYG_166-16a>¶
　　等以山不甚廣開亦無益且多荒巖峭壁開鑿非¶
　　易更恐開山之後反易藏姦仍應封禁以杜後釁¶
　　(臣/)與撫(臣/)裴&KR0973;度畫一㑹商督臣定議具¶
　奏督臣於本年四月内差送㑹稿仍議請開設立備¶
　　弁抽撥兵丁駐防彈壓在督臣亦恐日後不無宵¶
　　小潛匿過為或然之慮(臣/)與撫臣熟商此山界連¶
　　閩浙一經開闢則三省流亡或託言貿易或藉口¶
　　探親外来日衆勢不能禁盤詰愈難莫若仍行封¶
<pb:KR2f0009_WYG_166-16b>¶
　　禁於山外添設汛防巡查嚴謹自無他患又經㑹¶
　　商督臣在案今督(臣/)查弼納已經離任㑹稿恐尚¶
　　未繕¶
　奏撫(臣/)裴&KR0973;度復與臣面商將督臣意見不畫一之¶
　　處合詞具奏請¶
㫖批示遵行所有㑹同具摺縁由理合¶
　奏明伏祈¶
聖主睿鑒謹¶
<pb:KR2f0009_WYG_166-17a>¶
　奏¶
已據裴&KR0973;度奏聞矣爾等所議是¶
　　雍正四年八月二十六日江西南昌總兵官(臣/)陳¶
　　王章謹¶
　奏為恭繳¶
御批奏摺事竊照廣信府屬封禁山前撫(臣/)裴&KR0973;度與¶
　　(臣/)面議仍請封禁合詞具¶
　奏在案(臣/)復將㑹奏緣由另繕摺¶
<pb:KR2f0009_WYG_166-17b>¶
　奏奉有¶
硃批除欽遵¶
諭㫖照舊封禁外(臣/)仍不時飭令弁兵勤謹巡查惟期¶
　　地方敉寧以仰副我¶
皇上慎重疆圉之至意所有原奉¶
御批奏摺理合恭繳謹¶
　奏¶
竭力勉之一&KR0704;無隐據實入奏方為不負朕之任用也¶
<pb:KR2f0009_WYG_166-18a>¶
條陳一摺留中候朕酌定¶
　　同日又¶
　奏為敬陳管見仰祈¶
睿鑒事竊(臣/)一介庸愚至㣲極賤荷䝉¶
聖主知遇之隆簡畀總兵重任感激¶
皇恩無可報效茍有一得之愚有裨於治理者安敢緘¶
　　黙不言以負我¶
皇上任使之恩今將(臣/)管見二條謹為我¶
<pb:KR2f0009_WYG_166-18b>¶
皇上敬陳之¶
　　一各省總兵官凡隸總督管轄者一切大小事情¶
　　俱聽總督指揮故總兵所屬將弁或有過犯應行¶
　　㕘處者該管總兵訪查確實掲報總督衙門俟總¶
　　督核㕘之後行文知照到日始行摘取印信缷事¶
　　離任此定例也但道里有遠近之不等事故有輕¶
　　重之不同總督兼理兩省其駐劄同省之總兵相¶
　　隔不遠者掲㕘屬貟尚湏十數日始行摘印委貟¶
<pb:KR2f0009_WYG_166-19a>¶
　　署理若隔省總兵相距總督衙門遠者二千餘里¶
　　近者亦不下千有餘里文移往返動需月餘此際¶
　　劣員覘知掲報計莫可施更無顧惜則賣糧鬻餉¶
　　剋兵婪𣲖種種弊端從兹而出如過犯稍輕者或¶
　　知自悔倘罪惡深重則情急變生均未可定似宜¶
　　酌量道路之遠近事故之輕重稍為變通者也(臣/)¶
　　請凡各省總兵所屬將弁遇有過犯應㕘處之貟¶
　　一面開具劣蹟掲報總督衙門一面查該貟事故¶
<pb:KR2f0009_WYG_166-19b>¶
　　輕重應缷事者即令缷事應看守者照例看守俟¶
　　總督核㕘知照到日分别安置庶被掲之貟不得¶
　　逞其狡獪伎倆而於營伍亦不無小補矣¶
　　一州縣官專理民情武弁職膺戎務各有攸司不¶
　　容紊越者但兵民實屬相關文武本同一體故諱¶
　　盜之處分原屬無異因武弁惟有緝盜之責而無¶
　　讞鞫之權凡遇明火執械盜刧案件俱係有司審¶
　　訊事主地隣之供詞為憑其中不無規避處分移¶
<pb:KR2f0009_WYG_166-20a>¶
　　重作輕諱强為竊以及匿不報聞之弊至武弁雖¶
　　不長於文墨而失事强劫情形易為查察若使武¶
　　弁自行具報文武互異為上司官者勢必駁詰而¶
　　有司或以事主地隣之供詞舞文弄法多端掩餙¶
　　或反誣武弁為捏報而武弁並無供詞可據不敢¶
　　固執故凡遇有盜案必俟有司審訊畫一具報其¶
　　無知武弁惟圗苟安於目前因而扶同隐諱或為¶
　　有司所挟制而遷就相從者至有漏網之大盜而¶
<pb:KR2f0009_WYG_166-20b>¶
　　無領贓之失主及致上司覺察或經别案敗露文¶
　　武一體處分而武弁之為有司所朦蔽者似屬可¶
　　憫至於姦徒匪類造給偽劄謀為不軌煽惑良民¶
　　關係重大之事或經武弁覺察設法誘首自應移¶
　　送有司根究而有司或以功非已出含糊完結或¶
　　稱事有疑情難以懸擬因循茍且俱或有之(臣/)請¶
　　凡遇有匪逆重情以及明火執械盜劫案件令文¶
　　武官弁公同研鞫合詞具報庶不致有諱匿之弊¶
<pb:KR2f0009_WYG_166-21a>¶
　　而實情可得或亦有裨於治理矣¶
　　以上二條(臣/)謬抒管見冒瀆¶
聖聰倘(臣/)言或有可採伏乞¶
皇上鑒擇施行謹¶
　奏¶
所奏二條發交在廷諸臣㑹議以不可行奏覆矣朕意¶
亦以所覆為然議摺并發爾看¶
　　雍正四年十二月初二日江西南昌總兵官(臣/)陳¶
<pb:KR2f0009_WYG_166-21b>¶
　　王章謹¶
　奏為恭繳¶
御批奏摺事竊(臣/)於本年十月内奏繳封禁山事原奉¶
御批奏摺并(臣/)條奏一摺奉有¶
硃批諭㫖(臣/)跪讀¶
綸音益深感激伏念(臣/)一介庸愚知識短淺荷䝉¶
聖主天高地厚之恩畀以封疆重任(臣/)惟有仰遵¶
聖訓黽勉供職幸藉¶
<pb:KR2f0009_WYG_166-22a>¶
天威地方寜謐(臣/)駐劄南昌府省㑹之地統轄各營凡¶
　　一&KR0704;戎行武事俱係(臣/)之專責倘有應行陳¶
　奏者自當據實入¶
　告斷不敢稍有隱蔽以負我¶
皇上委用之洪恩也(臣/)圗報之心刻不敢懈今奉¶
訓㫖諄詳益思奮勉恪盡(臣/)職以答¶
天恩於萬一耳所有原奉¶
硃批奏摺理合恭繳謹¶
<pb:KR2f0009_WYG_166-22b>¶
　奏¶
只在能行與否耳章奏言論朕不以為憑¶
　　同日又¶
　奏為恭謝¶
天恩仰祈¶
睿鑒事雍正四年十一月二十七日(臣/)接得(臣/)子陳善¶
　　家信一封内云怡親王奉¶
上諭將本屬下有可以做得州縣之人帶領引¶
<pb:KR2f0009_WYG_166-23a>¶
見今於十一月初五日怡親王將陳善等五人帶至¶
　乾清宫引¶
見奉¶
㫖交與吏部以州縣用欽此(臣/)聞¶
命自天感激無地伏念(臣/)以愚鈍旗貟荷䝉我¶
皇上畀以總兵重任無可報效惶恐實深今(臣/)子陳善¶
　　一介微賤特荷¶
聖恩以州縣用(臣/)父子叨䝉¶
<pb:KR2f0009_WYG_166-23b>¶
寵異有加無已沐¶
恩愈重而報稱愈難(臣/)惟有囑(臣/)子陳善克勤克謹勉¶
　　效駑駘以仰報¶
皇上浩蕩之恩耳(臣/)感激之忱刻不能安為此繕摺¶
　奏謝謹¶
　奏¶
爾子陳善極宜嚴加敎訓令其做一好官少年人惟貴¶
勤學&KR0704;戒自以為是¶
<pb:KR2f0009_WYG_166-24a>¶
　　雍正五年七月二十六日江西南昌總兵官(臣/)陳¶
　　王章謹¶
　奏為微(臣/)戀¶
主情殷仰懇¶
聖慈恩准¶
陛見以抒孺慕事竊(臣/)於雍正二年五月内荷䝉¶
聖恩命(臣/)署理江西南昌總兵官印務隨於六月内到¶
　　任嗣奉¶
<pb:KR2f0009_WYG_166-24b>¶
特㫖實授南昌總兵官(臣/)任事迄今地方寜謐棚户乂¶
　　安此皆仰賴¶
聖天子至徳廣運之所致也竊思(臣/)以樗櫟庸材叨畀¶
　　封疆莅任以来涓埃未報坐糜廩禄悚歉殊深(臣/)¶
　　自雍正二年恭覲¶
天顔經今三載雖夢寐之間未甞不戀戀¶
闕廷思覩¶
聖顔匪朝伊夕且以(臣/)之知識有限而治道無窮惟冀¶
<pb:KR2f0009_WYG_166-25a>¶
　　跪聆¶
聖訓牖(臣/)之愚開(臣/)之塞俾(臣/)於治理有所遵循不獨¶
　　(臣/)一身之幸實地方之幸也為此繕摺¶
　奏請伏乞¶
皇上睿鑒謹¶
　奏¶
勉盡職守勝如年年来京陛見也不必¶
　　雍正六年二月初三日江西南昌總兵官(臣/)陳王¶
<pb:KR2f0009_WYG_166-25b>¶
　　章謹¶
　奏為奏¶
聞事竊照(臣/)標所屬六府地方統轄一十五營凡屬貟¶
　　之賢否固所關心而兵餉之虚實尤當留意兹查¶
　　所屬各貟皆恪遵¶
　功令除親隨而外不敢隱食空糧但各營向有公費¶
　　名糧每營或二十三十四十分不等共糧四百六¶
　　十五分亦屬空糧所謂公費者每年兵馬奏銷有¶
<pb:KR2f0009_WYG_166-26a>¶
　　戸兵二部飯食之費與夫營中備用火藥以及修¶
　　理旗幟器械等用(臣/)到任之始未敢輕率再四籌¶
　　畫若盡行裁革則舉動維艱因細加斟酌減而又¶
　　減以營分之大小定費用之多寡除(臣/)標前後兩¶
　　營額設兵丁一千四百五十名量存公糧六十二¶
　　分外其各營每兵百名量留五分共留公糧一百¶
　　八十八分以為營中需用其餘陸續召補名糧二¶
　　百一十五分以實營伍以資防禦再(臣/)標各營盔¶
<pb:KR2f0009_WYG_166-26b>¶
　　甲尚堪備用惟前後城守水師四營之盔甲稍覺¶
　　色舊(臣/)正在捐俸添造適撫(臣/)布蘭泰到任言及¶
　　營伍事宜隨幫銀五百兩與(臣/)所捐一併添造共¶
　　造盔甲一千頂身鳥鎗一百餘桿以添前後城守¶
　　水師四營儘足備用矣理合據實奏¶
聞謹¶
　奏¶
覽奏知道了大抵營伍中幾分公糧係不可少者但以¶
<pb:KR2f0009_WYG_166-27a>¶
公濟公自不被人談論若稍存私則不免物　矣¶
　　同日又¶
　奏為恭懇¶
聖恩事竊查(臣/)標前後兩營遊擊守備以及城守營守¶
　　備等官自設鎮以来俱無駐劄衙門歴皆自賃民¶
　　房居住(臣/)伏查雍正元年九月内欽奉¶
上諭現在之生祠書院如果係名宦去任之後民間追¶
　思葢造者准其存留其餘俱著地方官查明一槩改¶
<pb:KR2f0009_WYG_166-27b>¶
　為别用或為義學等因欽遵在案今南昌府城内有¶
　　原任撫(臣/)白潢郎廷極原任布政司石成峨等生¶
　　祠各一所竝非伊等去任之後民間追思蓋造者¶
　　以空閒之祠宇為駐劄之官舍似屬相宜再南昌¶
　　向有都司一員已經裁缺其衙門現在空存查(臣/)¶
　　標除後營遊擊移駐銅鼓營外尚有前營遊擊一¶
　　員前後兩營中軍守備二員城守營守備一貟俱¶
　　無駐劄衙門(臣/)請即以都司衙門駐劄前營遊撃¶
<pb:KR2f0009_WYG_166-28a>¶
　　以白潢等生祠三所駐劄三營守備現在與撫(臣/)¶
　　布蘭泰面商是否可行伏候¶
聖裁倘䝉¶
聖恩俯准則將備有駐劄之衙門每年可省房租銀兩¶
　　當億萬斯年莫不仰頌¶
帝徳於無疆矣為此具摺請¶
㫖謹¶
　奏¶
<pb:KR2f0009_WYG_166-28b>¶
最善之舉應如是辦理者爾與布蘭泰相商諒必亦以¶
為然也¶
　　雍正六年六月二十一日江西南昌總兵官(臣/)陳¶
　　王章謹¶
　奏為奏¶
聞地方得雨情形事竊(臣/)荷沐¶
天恩擢用總兵莅任以来仰賴¶
聖天子至徳遠被年歲有秋萬民樂業惟上年低窪之¶
<pb:KR2f0009_WYG_166-29a>¶
　　田畝間有歉收之處不過十分之一二至於本年¶
　　三四月内雨澤時降惟五月内雖得微雨九次未¶
　　能霑足賴河池盈蓄車戽灌溉早禾已獲豐登其¶
　　最髙之田稍稍欠收今六月初二初九十一二十¶
　　等日得沛甘霖晚禾現在栽插秋成有望(臣/)仰體¶
皇上軫念民瘼無微不至所有地方得雨日期理合¶
　奏報仰慰¶
聖懐謹¶
<pb:KR2f0009_WYG_166-29b>¶
　奏¶
江右地方遇布蘭泰此等廵撫昏庸愚昧一無善狀欲¶
望雨暘時若如何可得¶
　　同日又¶
　奏為恭繳¶
御批奏摺仰祈¶
睿鑒事竊(臣/)於本年二月内將(臣/)標各營量存公費名¶
　　糧以備營中需用情節繕摺具¶
<pb:KR2f0009_WYG_166-30a>¶
　　奏奉有¶
　硃批(臣/)跪讀之下仰見¶
　聖天子體恤營貟無微不燭(臣/)䝉¶
　聖恩備職總兵涓埃未報揣分難安既感¶
　皇恩之優渥復思(臣/)職之多慚惟一切營伍事宜竭盡¶
　　　駑駘悉心整理以期無負我¶
　皇上任使之恩至於各營所存公糧(臣/)飭令年終造報¶
　　　查核(臣/)更不時察訪務使以公濟公倘有不肖貟¶
<pb:KR2f0009_WYG_166-30b>¶
　¶
　¶
　¶
　硃批理合恭繳謹¶
　奏¶
覽¶
　　同日又¶
　　奏為叩謝¶
<pb:KR2f0009_WYG_166-31a>¶
天恩恭繳¶
御批奏摺仰祈¶
睿鑒事竊(臣/)前因(臣/)標遊守等官皆無駐劄衙門(臣/)請¶
　　以裁缺都司衙門並原任撫(臣/)白潢等生祠為遊¶
　　守等貟衙門具摺奏懇¶
聖恩奉有¶
硃批(臣/)遵即具文移咨撫(臣/)經撫(臣/)布蘭泰檄司酌議¶
　　俱於五月内撥給遊守等駐劄闔營將備莫不頂¶
<pb:KR2f0009_WYG_166-31b>¶
　　感¶
聖恩之廣被仰戴¶
帝德之無疆也再都司衙門以及各祠宇雖經改設將¶
　　備衙門但未奉¶
明㫖恐有更易伏乞¶
皇上敕部施行以昭¶
曠典以垂不朽所有原奉¶
硃批理合恭繳仰祈¶
<pb:KR2f0009_WYG_166-32a>¶
聖鑒謹¶
　奏¶
與布蘭泰商行則可此等小事朕豈宜特㫖敕部施行¶
殊可謂不識大體粗鄙之至¶
　　雍正七年五月二十二日江西南昌總兵官(臣/)陳¶
　　王章謹¶
　奏為奏¶
聞事竊(臣/)猥以庸劣待罪南昌仰藉¶
<pb:KR2f0009_WYG_166-32b>¶
鴻庥疆宇寜謐今歳入夏以来雨澤調勻各屬地方早¶
　　禾暢茂可卜有秋而晚禾亦因雨水充足漸次播¶
　　種即目前當青黄不接之時已䝉我¶
皇上軫念民生¶
特命截留漕米十萬石減價平糶現經署撫(臣/)張坦麟¶
　　分委文員在於各處監糶是以米價甚平民皆樂¶
　　業莫不仰頌¶
皇仁共戴¶
<pb:KR2f0009_WYG_166-33a>¶
天髙地厚於無既也所有地方雨水情形理合具¶
　奏伏祈¶
睿鑒謹¶
　奏¶
雨澤雖調必待收穫後方可言秋成也似汝如是預為¶
大言朕則從無此㫖亦不敢存此非理過分之心¶
　　同日又¶
　奏為據實陳奏事竊照江西廣信府屬鉛山縣係(臣/)¶
<pb:KR2f0009_WYG_166-33b>¶
　　所轄地方(臣/)於所屬營員固時為查察其優劣即¶
　　文職之賢否(臣/)亦未甞不留心詢訪也查該邑知¶
　　縣張崇樸莅任四載勤慎練達才守兼優兹因承¶
　　委勘查調補鄱陽令駱光榮於興安縣原任内承¶
　　修祠宇卑薄民壯缺額器械不全城垣失修等事¶
　　經新調興安令王珏詳掲委員張崇樸與䕶廣信¶
　　府事上饒縣知縣王還樸抑勒交盤等情業經署¶
　　撫(臣/)張坦麟具疏¶
<pb:KR2f0009_WYG_166-34a>¶
　題㕘在案其事情曲直(臣/)不敢越俎過問無由深知¶
　　但以張崇樸居官有聲乃為别案株連觧任人才¶
　　難得殊為惋惜適本月十五日(臣/)因公出有鉛山¶
　　縣士民七十餘人攔輿哀籲呈懇¶
　題請將㕘令張崇樸復任情詞迫切涕泗交流伏查¶
　　張崇樸原屬賢能之貟細訪輿論出自中誠(臣/)雖¶
　　職在詰戎文員事宜非(臣/)所當干預但(臣/)既有親¶
　　知灼見敢不據實直陳為此具摺宻¶
<pb:KR2f0009_WYG_166-34b>¶
　奏伏乞¶
睿鑒謹¶
　奏¶
此案巳特遣京官前往審理是非曲直自有明白¶
　　雍正七年閏七月初十日江西南昌總兵官(臣/)陳¶
　　王章謹¶
　奏為回奏事竊(臣/)繕奏請撥撫標官兵一摺荷䝉¶
欽頒怡親王等議覆奏摺到(臣臣/)讀怡親王等議稱督¶
<pb:KR2f0009_WYG_166-35a>¶
　　撫鎮協所撥之兵在司道府州縣之賞給看待既¶
　　不可慢褻兵丁或有過犯亦難遽加責罰且恐文¶
　　武致生不睦又稱既以壯丁為長隨斷無不另給¶
　　與衣食之理所給工食即可為贍養家口之資等¶
　　語伏查司道等官撥給壯丁一案(臣/)愚以為既由¶
　　各州縣額設民壯内挑選分撥則多有離鄉應役¶
　　者月給工食祗足供一身之需似難顧及家口謬¶
　　陳請撥各標兵防䕶之末議但(臣/)識見淺陋竟未¶
<pb:KR2f0009_WYG_166-35b>¶
　　籌及文貟之看待兵丁不可慢褻或有過犯亦難¶
　　責罰即壯丁既為長隨自應另給衣食工食即可¶
　　為養家之資皆(臣/)計慮之所未逮也謹將欽奉¶
御批奏摺併怡親王議奏摺本原封恭繳伏祈¶
聖鑒謹¶
　奏¶
身膺地方重寄而以計慮所不逮之事混行凟奏未知¶
汝之心思更專注於何處也朕殊代汝愧之¶
<pb:KR2f0009_WYG_166-36a>¶
　　　同日又¶
　　奏為恭繳¶
　硃批奏摺仰祈¶
　聖鑒事竊(臣/)繕奏鉛山縣解任知縣張崇樸一摺並奏¶
　　　報雨水情形一摺俱奉有¶
　硃批(臣/)跪讀¶
　綸音惶悚無地伏查早禾得雨頗為霑足且溪河有水¶
　　　可資灌溉故一時冒昧遂以可卜有秋具奏荷䝉¶
<pb:KR2f0009_WYG_166-36b>¶
　御筆批抺恭讀¶
　諭㫖仰見¶
　宸衷敬慎¶
　聖徳謙沖敬¶
天之心久而彌篤(臣/)愚昧無知不能仰體¶
　睿懷措詞訛舛罪實難辭復䝉¶
　皇上恩宥訓誨諄諄(臣/)感激既深愧悔愈&KR0704;惟有恪遵¶
　聖訓益矢兢惕圗效犬馬報¶
<pb:KR2f0009_WYG_166-37a>¶
主之誠於萬一耳至於各屬早禾久巳登場收成七八¶
　　九分不等現在省城米價每石六錢三分惟是晚¶
　　禾於七月十八十九兩日連得大雨之後歴今二¶
　　十餘日雨澤稀少合併¶
　奏明所有原奉¶
硃批理合恭繳仰祈¶
睿鑒謹¶
　奏¶
<pb:KR2f0009_WYG_166-37b>¶
雨澤稀少乃係自然之理地方文武大貟不妥何能感¶
召和氣而致豐亨也¶
　　同日又¶
　奏為據實奏¶
聞事竊本年閏七月初一日南昌府知府許鎮衙署夜¶
　　間失竊(臣/)聞報之下即飭城守營備弁勒限嚴緝¶
　　贓賊務獲在案又於初四日准驛鹽道魏錫祚咨¶
　　報該道衙署於初二日三更時分被盜當經據情¶
<pb:KR2f0009_WYG_166-38a>¶
　　分報督撫仍勒限城守營僃弁等嚴緝正盜獲究¶
　　在案第(臣/)待罪總兵職任綦重乃今省城之内府¶
　　署既報失竊道署旋報盜劫疎忽之咎(臣/)復何辭¶
　　除遵照例限一并開列職名呈送署江南江西總¶
　　督(臣/)范時繹查核㕘處外再查盜竊案件雖祗應¶
　　循例報㕘但事關衙署被盜不敢不先為據實¶
　奏明(臣/)無任戰兢惶悚之至謹¶
　奏¶
<pb:KR2f0009_WYG_166-38b>¶
汝已盡言朕復何諭平日不能嚴謹稽巡克盡職守以¶
致省㑹重地如此疎防其餘安可問耶嗣後仍不痛自¶
刻責毫無愧懼但以偶爾疎忽認過則可謂無知無恥¶
之小人也此數起盗賊情形朕早聞之汝幸實陳倘匿¶
不奏聞其禍莫測總之敬慎二字時刻勿容去懷如謂¶
身任總兵數年似此稍有怠忽亦屬常事試看類斯等¶
案接踵而至矣其敬之慎之毋懈¶
　　雍正七年九月初八日江西南昌總兵官(臣/)陳王¶
<pb:KR2f0009_WYG_166-39a>¶
　　章謹¶
　奏為欽奉¶
上諭密飭嚴拏大盜以靖江湖以安商民事雍正七年¶
　　八月十三日准署江南江西總督(臣/)范時繹差投¶
　　密文内開雍正七年八月初一日接准内閣大學¶
　　士字寄恭奉¶
上諭查拏大盜趙七等因並鈔發原字一帙到(臣臣/)當¶
　　經遴差(臣/)標後營千總朱衣前營外委把總髙爵¶
<pb:KR2f0009_WYG_166-39b>¶
　　選帶幹練兵丁改裝分路前徃湖口彭澤黄毛塘¶
　　八里江小孤山一帶地方江岸湖濵無分界址密¶
　　訪大盜趙七等濳頓出沒處所如有實在蹤跡即¶
　　密商該地方文武官相機并力擒拏仍星飛報(臣/)¶
　　衙門添撥官兵堵禦協擒并嚴飭朱衣等務湏慎¶
　　密從事毋令塘汛知風走漏消息致盜越境遠颺¶
　　干咎業已分路訪緝在案仍俟署江西撫(臣/)謝旻¶
　　莅任後(臣/)再面同商酌設法擒拏務獲外所有微¶
<pb:KR2f0009_WYG_166-40a>¶
　　(臣/)奉文訪拏大盜縁由合先¶
　奏明伏乞¶
聖鑒謹¶
　奏¶
此案若不加詳加慎縝密從事似此混行差委又復虚¶
張聲勢或致賊徒聞風遠颺及或激成事端恐貽汝身¶
家性命之憂也實力慎為之毋忽¶
　　同日又¶
<pb:KR2f0009_WYG_166-40b>¶
　奏為恭繳¶
硃批奏摺仰祈¶
聖鑒事竊(臣/)前具恭繳¶
御批并奏報秋雨情形一摺奉有¶
硃批(臣/)跪讀¶
諭㫖愧悚無地伏念(臣/)待罪南昌歴今六載虚糜廪禄¶
　　寸長未效復不能仰體¶
皇上安愈求安之盛心調劑得宜措施咸當是以不能¶
<pb:KR2f0009_WYG_166-41a>¶
　　　感召¶
天和遂致雨澤愆期收成歉薄(臣/)顧職增慚撫衷滋懼仰¶
　　　䝉¶
　聖諭教戒敢不深自刻責勉力思奮以上答¶
　髙深於萬一也謹將欽奉¶
　硃批奏摺另封恭繳再查(臣/)屬地方秋禾情形髙田得¶
　　　雨稍遲收成僅有五分六分不等惟近湖低窪田¶
　　　畝因藉湖水灌溉俱有十分收成合併¶
<pb:KR2f0009_WYG_166-41b>¶
　　奏明伏乞¶
　睿鑒謹¶
　　奏¶
　朕之前諭盖冀汝等文武大貟各盡公忠以感召¶
天和之意非欲汝等諱災匿眚任意增減虚揑妄奏以寛¶
　慰朕懷也¶
　　　同日又¶
　　奏為欽奉¶
<pb:KR2f0009_WYG_166-42a>¶
聖訓瀝誠奏謝仰祈¶
睿鑒事竊照江西驛鹽道及南昌府知府被失兩案(臣/)¶
　　繕摺具奏奉有¶
　¶
　¶
皇上髙厚隆恩特畀封疆重寄分應敬慎供職督飭巡¶
　　防務俾盜賊屏跡地方敉寜斯無負¶
聖主委任之至意乃(臣/)平日不能董率屬員加意防範¶
<pb:KR2f0009_WYG_166-42b>¶
　¶
　¶
　¶
　¶
特訓(臣/)以敬慎二字時刻勿容去懷如以似此怠忽為¶
　常事試看類斯等案接踵而至矣¶
聖諭諄&KR0704;(臣/)跪誦之下感激涕零敢不恪遵¶
訓㫖痛自刻責時存敬慎之心綢繆未雨以靖疆圉斷¶
<pb:KR2f0009_WYG_166-43a>¶
　　不敢仍前疎忽毫無愧懼自甘為無知無恥之小¶
　　人上辜我¶
聖主教誨之深恩也為此具摺¶
　奏謝并繳¶
硃批伏乞¶
聖鑒謹¶
　奏¶
何用多言實力行與朕看¶
<pb:KR2f0009_WYG_166-43b>¶
　　同日又¶
　奏為奏¶
聞事竊照江西驛鹽道及南昌府知府衙署於閏七月¶
　　初一初二等夜被失兩案經(臣/)嚴飭營貟勒緝贓¶
　　盜務獲去後隨於本月十二日據城守營守備王¶
　　錫圭訪獲陕西人焦成吉送交新建縣訊據焦成¶
　　吉供稱向在湖廣漢口認識匪類沈二係山西人¶
　　併一姓陳的今年七月二十八日在江西省城復¶
<pb:KR2f0009_WYG_166-44a>¶
　　遇著沈二陳姓兩人及一姓劉的更有兩人不知¶
　　姓名共五人係該犯引領住居城隍廟道府失事¶
　　兩案俱係沈二等盜竊該犯未與同行沈二等因¶
　　於閏七月初二日夜遇兵爭鬬即於初三日起身¶
　　往湖廣蛇口去了該犯送至九江得受銀衣復囘¶
　　省城等語(臣/)據該守僃禀報情由當經飭令選差¶
　　幹兵協同縣捕前往湖廣等處躧緝在案但查閏¶
　　七月初二日夜城守營巡兵胡陞何朝棟遇賊格¶
<pb:KR2f0009_WYG_166-44b>¶
　¶
　¶
　¶
　¶
　　所有訪獲焦成吉訊供縁由理合據實具¶
　奏伏祈¶
皇上睿鑒謹¶
　奏¶
<pb:KR2f0009_WYG_166-45a>¶
覽¶
　　同日又¶
　奏為¶
聖主訓廸諄詳微(臣/)感激情&KR0704;恭申愚悃叩謝¶
天恩事雍正七年八月初七日江西按察司(臣/)胡瀛親¶
　　齎¶
上諭一道到(臣臣/)叩頭跪接捧讀¶
聖諭諄詳周至皆我¶
<pb:KR2f0009_WYG_166-45b>¶
皇上牖啓愚䝉儆飭(臣/)等之盛心也竊惟臣子致身許¶
　國自應時凛公爾忘私之義勿存巧詐沽釣之心斯¶
　　上不負¶
主下不負身而於臣節為無忝若徒自顧身家肆為姦¶
　　巧不以實心任事圗邀虛譽則臣節有虧既為¶
　國法所不宥亦覆載所不容也(臣/)以庸愚仰䝉¶
知遇簡畀封疆躬荷¶
隆恩涓埃未報雖氷淵是凛矢竭公忠以期仰答¶
<pb:KR2f0009_WYG_166-46a>¶
聖恩下盡臣節但才識闇劣時&KR0704;悚惶今䝉我¶
皇上垂慈教誨特訓(臣/)以公字上求復勉(臣/)以只在根¶
　　本上研究不必逐末¶
訓誡丁寜至明至&KR0704;(臣/)敢不恪遵¶
聖諭益礪初心矢公矢慎務本輕末以仰副我¶
皇上諄諄訓迪之¶
徳意於萬一耶所有微(臣/)欽䝉¶
聖訓縁由理合繕摺囘¶
<pb:KR2f0009_WYG_166-46b>¶
　奏叩謝¶
天恩伏祈¶
睿鑒謹¶
　奏¶
惟中材以上之人方能一撥即轉朕之訓諭不過盡人¶
君之心汝之奏謝不過聊具人臣覆奏之虚文而已究¶
無實際果能恪遵仰副與否則在汝等力行何如耳豈¶
在此數句語言文字耶¶
<pb:KR2f0009_WYG_166-47a>¶
　　同日又¶
　奏為恭聞¶
訓㫖愧懼彌深敬申誠悃仰祈¶
聖鑒事竊(臣/)前具敬陳管見等事一摺䝉¶
皇上特頒怡親王等議覆奏摺到(臣臣/)隨具摺囘¶
　奏奉有¶
硃批(臣/)跪讀¶
綸音驚惶莫措伏查司道等官撥給壯丁一案(臣/)不能¶
<pb:KR2f0009_WYG_166-47b>¶
　　深計熟籌妄以管窺蠡測之見冒昧瀆¶
　奏敷陳無當(臣/)咎難辭恭讀¶
御批不知爾之心思計慮專注於何處之¶
聖諭(臣/)實驚懼交廹無地自容總由(臣/)闇劣麤疎致有¶
　　舛錯仰䝉¶
皇上垂慈寛宥¶
訓諭嚴&KR0704;(臣/)敢不益矢砥礪凡事細心體認以期無負¶
　　我¶
<pb:KR2f0009_WYG_166-48a>¶
皇上生成敎誨之¶
鴻仁於萬一為此具摺囘¶
　奏仰祈¶
聖鑒(臣/)無任戰慄惶悚之至謹¶
　奏¶
既能靦顔有前一奏今之驚懼亦未必然也¶
　　同日又¶
　奏為恭謝¶
<pb:KR2f0009_WYG_166-48b>¶
天恩事雍正七年九月初三日(臣/)齎摺家人恭捧¶
御賜平安丸五百丸到署(臣/)隨恭設香案望¶
闕叩頭謝¶
恩祗受訖竊(臣/)一介庸愚躬膺¶
異數備位疆圉慚無報稱乃䝉我¶
皇上眷顧優隆¶
特賜平安丸(臣/)祗承¶
恩賞愈&KR0704;悚惶惟有仰體¶
<pb:KR2f0009_WYG_166-49a>¶
睿懷敬謹收貯按照方引隨時濟人俾官吏兵民均沾¶
聖澤共戴¶
皇仁於無既耳為此具摺叩謝¶
天恩伏祈¶
睿鑒謹¶
　奏¶
此藥係隨衆頒賞非特賜也何必奏謝¶
　　雍正七年十月初十日江西南昌總兵官(臣/)陳王¶
<pb:KR2f0009_WYG_166-49b>¶
　　章謹¶
　奏為奏¶
聞事竊照江西驛鹽道及南昌府被失兩案訪獲陕西¶
　　人焦成吉并㑹差兵捕前往湖廣等處躧緝賊犯¶
　　沈二等縁由(臣/)已繕摺具¶
　奏兹於十月初三日據南昌城守營守備稟據差丁¶
　　蒯逵等禀報於九月十四日在河南彰徳府安陽¶
　　縣豐樂鎮地方拏獲沈二楊二并伊姊夫髙姓共¶
<pb:KR2f0009_WYG_166-50a>¶
　　三名巳經安陽縣訊供監禁候觧等情除俟觧回¶
　　江省聽撫臣審¶
　題外理合將報獲賊犯沈二等日期繕摺具¶
　奏再查沈二同夥姚二巳經安慶府捕快於閏七月¶
　　内在湖廣地方拏獲徑觧該省在案合併¶
　奏明伏乞¶
聖鑒謹¶
　奏¶
<pb:KR2f0009_WYG_166-50b>¶
大盜不能緝獲此等穿窬便獲千百何足為奇觀汝毫¶
不知愧似有居功之意殊屬無恥可笑之至¶
　　同日又¶
　奏為奏¶
聞事竊照欽奉¶
上諭密拏大盜趙七一案(臣/)差標下千總朱衣等訪緝¶
　　情節業經具摺¶
　奏明隨於九月十五日據朱衣回省禀稱千總奉差¶
<pb:KR2f0009_WYG_166-51a>¶
　　一路訪緝至彭澤縣地方訪得大盗趙七本姓名¶
　　陳三諢名陳三疤子因閏七月二十八日在湖廣¶
　　地方行劫鹽船一隻回棹聞黄茅塘等處查拏嚴¶
　　𦂳不敢停留即向儀徴而去伊同夥王登科現住¶
　　江省等情(臣/)聞報隨即面商署撫(臣/)謝旻密飭南¶
　　昌縣差捕協同營兵緝拏去後隨於十八日訪獲¶
　　王登科到案據供陳三疤子係江寜府江寜縣人¶
　　趙七是假名字現與同夥洪四在揚州闗上普濟¶
<pb:KR2f0009_WYG_166-51b>¶
　　庵對過同屋居住願隨官兵作眼密拏等供伏查¶
　　陳三籍貫與原開籍貫不同是否即係趙七亦未¶
　　敢遂置不問復經㑹商署撫臣宻差標員蔡成同¶
　　(臣/)標千總朱衣率領幹兵帶同王登科駕船沿江¶
　　訪緝直抵揚州㑹同該地方文武官協力擒拏徑¶
　　觧署督(臣/)范時繹飭審外所有訪獲王登科緣由¶
　　(臣/)謹具摺奏¶
聞仰祈¶
<pb:KR2f0009_WYG_166-52a>¶
皇上睿鑒謹¶
　奏¶
辦理斯等事件當留心密訪的確設法巧為方能就獲¶
若似此亂委標員帶領兵役虚聲四佈趙七聞風而遁¶
必致逺颺無蹤矣俱係一般庸碌無能奈何奈何若田¶
文鏡李衞斷不如此誤事也¶
　　雍正八年二月初八日江西南昌總兵官(臣/)陳王¶
　　章謹¶
<pb:KR2f0009_WYG_166-52b>¶
　奏為恭繳¶
御批奏摺仰祈¶
聖鑒事竊(臣/)前具江西驛鹽道及南昌府被失兩案訪¶
　　獲焦成吉縁由一摺並續奏拏獲此案盗犯沈二¶
　　等一摺俱奉有¶
硃批(臣/)跪讀¶
訓㫖惶悚無地伏念(臣/)本庸愚毫無知識仰䝉¶
皇上隆恩簡畀疆圉重任自愧不能先事預防以致禁¶
<pb:KR2f0009_WYG_166-53a>¶
　　城失事罪已難逭况巡兵遇賊不能擒拏致賊逃¶
　　遁即(臣/)不能訓飭之咎但查廵兵追至城隍廟前¶
　　因街巷叢雜賊即閃避無蹤且有縣捕在廟外上¶
　　宿實不知賊犯遁入廟中非(臣/)敢諉過縣捕也至¶
　　拏獲沈二楊金山即楊二兩犯(臣/)以既獲正賊理¶
　　應¶
　奏報是以繕摺具¶
　奏荷䝉¶
<pb:KR2f0009_WYG_166-53b>¶
聖主天恩諄諄訓飭(臣/)雖至愚敢不仰體¶
聖明垂訓徳意時懷兢惕刻責自新以上報¶
鴻慈於萬一也再照沈二楊金山兩犯已據報在湖廣¶
　　孝感縣楊店地方脱逃業經署撫(臣/)謝旻奏¶
聞在案所有微(臣/)原奉¶
硃批奏摺理合恭繳伏乞¶
睿鑒謹¶
　奏¶
<pb:KR2f0009_WYG_166-54a>¶
汝奏對辦理事事不妥又聞崇尚奢侈毫無撙節聲名¶
甚屬狼藉似此無能再加以操守不潔汝試自思恐難¶
免身家性命之累也想係福淺命薄不能擔荷所致若¶
仍不知改勉行將及矣¶
　　同日又¶
　奏為恭繳¶
硃批奏摺仰祈¶
睿鑒事竊照奉¶
<pb:KR2f0009_WYG_166-54b>¶
㫖密拏大盗趙七一案(臣/)將遴委員弁訪緝緣由繕摺¶
　　具¶
　奏續將訪有趙七蹤跡與署撫(臣/)謝旻面商密差撫¶
　　鎮兩標千總訪拏又繕摺具¶
　奏俱奉有¶
硃批(臣/)跪讀¶
諭㫖仰見¶
聖主周詳慎重之至意(臣/)查前准署督臣來檄有密委¶
<pb:KR2f0009_WYG_166-55a>¶
　　親信員弁訪拏之語因即遴選標弁訪緝續據(臣/)¶
　　標千總朱衣訪獲王登科供報趙七原名陳三寄¶
　　居揚州(臣/)隨面商署撫臣添委撫標千總蔡成協¶
　　同密訪查拏(臣/)與署撫(臣/)謝旻亦經再三諄囑該¶
　　千總等只宜密訪的實蹤跡再商行止勿得聲張¶
　　洩漏致有知風兔脫干咎等因在案(臣/)惟事關重¶
　　大不敢擅專俱與署撫臣熟籌而行兹䝉¶
聖訓諄&KR0704;(臣/)敢不上體¶
<pb:KR2f0009_WYG_166-55b>¶
睿懷益加慎密以仰副我¶
皇上訓誨之恩也再查蔡成朱衣二弁因在揚訪無趙¶
　　七蹤跡隨奉署督(臣/)范時繹署撫(臣/)謝旻先後差¶
　　委前往湖廣等處密行訪緝在案合并¶
　奏明謹將原奉¶
御批奏摺恭繳為此謹¶
　奏¶
既使其遠颺從何緝獲耶¶
<pb:KR2f0009_WYG_166-56a>¶
　　同日又¶
　奏為請¶
㫖事竊照(臣/)標前後兩營舊存馬蹄等礮衝擊不甚便¶
　　利祇可供行營號礮之用惟子母礮十三位(臣/)每¶
　　年於農隙之時揀擇閒曠地方安把演放操練準¶
　　頭至於省㑹城垣擺設紅衣法熕斑鳩等礮二百¶
　　位未經演試詢之老成隊目據稱自康熙甲寅乙¶
　　卯年間進𠞰逆賊之後歴今五十餘年從未演放¶
<pb:KR2f0009_WYG_166-56b>¶
　　伏思此項礮位原資守禦城垣之用若不時常操¶
　　演似屬虚設(臣/)隨率同將僃將法熕礮二位運至¶
　　敎場試放甚為便利但紅衣礮每位重有一千二¶
　　千斤不等礮身重大難於轉動容(臣/)酌議另摺具¶
　奏外其法熕斑鳩等礮位(臣/)請俟秋冬民間收穫既¶
　　畢揀擇寛曠地方酌量盤運㡬位設把演放庶礮¶
　　位不為虚設而得資實用矣至所需礮車鐵索火¶
　　藥鐵弹等項即動存營公費添製應用但係擺列¶
<pb:KR2f0009_WYG_166-57a>¶
　　城垣礮位微(臣/)未敢擅便仰懇¶
天恩批示遵行謹¶
　奏¶
此事當咨呈督提而行不應越分奏請¶
　　雍正八年四月初八日江西南昌總兵官(臣/)陳王¶
　　章謹¶
　奏為欽奉¶
聖訓感懼交并謹陳下悃仰祈¶
<pb:KR2f0009_WYG_166-57b>¶
睿鑒事竊(臣/)奏繳奉到¶
御批一摺奉有¶
硃批訓㫖(臣/)跪讀¶
綸音感悚無地伏念(臣/)一介庸愚荷䝉¶
皇上天恩簡畀疆圉重寄感戴¶
鴻仁勉圗報稱自恨識短才疎凡所陳奉辦理之事俱¶
　　不能&KR0704;合機宜虚糜廩禄捫心滋懼且秉性闇劣¶
　　即一&KR0704;用度亦多糜費不知惜福撙節(臣/)實有之¶
<pb:KR2f0009_WYG_166-58a>¶
　　我¶
皇上明同日月無微不照(臣/)亦何敢稍有諱飾今䝉¶
聖主憫念愚魯不即嚴加處分¶
諄諄訓責勉(臣/)改過微(臣/)跪讀之下感激涕零(臣/)非木¶
　　石敢不仰遵¶
聖訓悔過自新痛加改勉益勵操守斷不敢自暴自棄¶
　　仍蹈故轍上負我¶
皇上生成化誨之¶
<pb:KR2f0009_WYG_166-58b>¶
徳意也為此具摺回¶
　奏併繳¶
硃批伏祈¶
睿鑒謹¶
　奏¶
汝心如木石與否朕亦不得而知但如此訓誨尚不能¶
勉一是字則木石之不若也¶
　　同日又¶
<pb:KR2f0009_WYG_166-59a>¶
　奏為恭繳¶
御批奏摺仰祈¶
聖鑒事竊(臣/)前具奏謝¶
御賜平安丸一摺暨奏繳欽奉¶
御批囘奏司道等官壯丁一摺俱奉有¶
硃批(臣/)跪讀之下慚悚無地伏惟(臣/)䝉¶
皇上賞賜藥丸以備濟人之用既沐¶
天恩(臣/)敢不具摺奏¶
<pb:KR2f0009_WYG_166-59b>¶
　謝至司道等官壯丁一案(臣/)以淺鄙之見冒昧陳奏¶
　　仰䝉¶
聖主批飭訓誨伏讀前奉¶
硃批未知汝之心思更專注於何處之¶
訓㫖(臣/)實有愧懼交深無以自容者復奉¶
嚴綸飭責(臣/)更&KR0704;慚悚刻不能安惟有痛自刻責益矢¶
　　兢惕以仰報我¶
皇上優容之¶
<pb:KR2f0009_WYG_166-60a>¶
　徳意於萬一耳所有欽奉¶
　硃批理合恭繳謹¶
　　奏¶
　仰報與否保全始終與否總在汝自為也¶
　　　同日又¶
　　奏為恭繳¶
　硃批奏摺仰祈¶
　聖鑒事竊(臣/)奏繳¶
<pb:KR2f0009_WYG_166-60b>¶
　硃批晚禾收成分數一摺奉有¶
　硃批(臣/)跪讀¶
　聖訓愈&KR0704;悚惶伏惟我¶
　皇上勵精圗治念&KR0704;民依宵旰勤勞時殷懷保惟是(臣/)¶
　　　等不能仰體¶
　宸衷敬慎供職以致有干¶
天和年榖未能豐收(臣/)實有愧懼修省之不遑者至上年¶
　　　晚禾收成分數(臣/)原係詢之鄉民據實具¶
<pb:KR2f0009_WYG_166-61a>¶
　奏仰䝉¶
聖主訓諭諄諄丁寜告誡(臣/)敢不以公忠自勵勉盡職¶
　　守即年歳豐歉亦惟據實奏¶
聞斷不敢諱災匿眚任意增減自蹈欺㒺以期仰副我¶
皇上訓誡之¶
深恩也所有原奉¶
硃批奏摺合併恭繳謹¶
　奏¶
<pb:KR2f0009_WYG_166-61b>¶
果能行與言符耶朕試觀之¶
　　雍正十年二月二十日署理江西南昌總兵官(臣/)¶
　　陳王章謹¶
　奏為¶
聖主鴻慈逾格微臣感激難名敬陳下悃叩謝¶
天恩事雍正十年二月十九日准江西巡撫(臣/)謝旻咨¶
　　㑹准刑部咨開該本部㑹同兵部㑹看得江西廣¶
　　信營㕘將張福掲報南昌總兵陳王章勒扣公費¶
<pb:KR2f0009_WYG_166-62a>¶
　　一案於雍正九年十二月十七日題二十一日奉¶
㫖陳王章著照部議革職伊在總兵任内尚無貪劣聲¶
　名於兵民亦屬和協其部議治罪之處著寛免南昌¶
　總兵官員缺朕一時未能得人仍著陳王章暫行署¶
　理俟有可以簡用之人再令陳王章来京餘依議欽¶
　　此欽遵等因到(臣臣/)聞¶
命之下感激涕零隨恭設香案望¶
闕叩頭謝¶
<pb:KR2f0009_WYG_166-62b>¶
恩并現在繕疏¶
　奏謝外竊(臣/)一介旗員至微極陋荷䝉¶
皇上知遇隆恩¶
簡畀疆圉重任待罪南昌歴今九載廩禄虚糜毫無報¶
　　稱復因賦性庸愚措施鮮當愆尤叢積表率無方¶
　　以致廣信營㕘將張福掲報上厪¶
宸衷特差大臣㑹審具奏(臣/)返躬自問負罪實深部議¶
　　革職治罪洵屬允冝乃䝉我¶
<pb:KR2f0009_WYG_166-63a>¶
皇上特賜矜全祇照部議革職寛免治罪仍著(臣/)暫行¶
　　署理總兵事務(臣/)跪讀¶
　¶
　¶
　　期殫報¶
主之誠耳所有微(臣/)感激下忱理合繕摺¶
　奏謝伏祈¶
睿鑒謹¶
<pb:KR2f0009_WYG_166-63b>¶
　奏¶
再若不知慚愧失於自檢豈但功名難保恐身家性命¶
併在其中矣敬慎為之¶
　　雍正十一年六月十八日署理江西南昌總兵官¶
　　(臣/)陳王章謹¶
　奏為恭請¶
聖裁事竊照江西南昌鎮屬廣昌一營原設專城守備¶
　　一員即隸附近之建昌營遊擊統轄續經前署督¶
<pb:KR2f0009_WYG_166-64a>¶
　　(臣/)尹繼善於請定武職陞選之法等事一案將廣¶
　　昌營守備員缺改設都司僉書就近仍令建昌營¶
　　統轄等因具題奉准部覆廣昌營守備既改為都¶
　　司應聽南昌總兵統轄奉¶
㫖依議欽遵在案第查建昌營距省祇三百六十里廣¶
　　昌營則毗連閩省界在建昌之南山路崎嶇離郡¶
　　城已二百四十里必越建昌而後達省㑹計程則¶
　　六百里與總兵駐劄之處相隔懸逺不相聫屬所¶
<pb:KR2f0009_WYG_166-64b>¶
　　以從前令建昌營遊撃統轄廣昌營者以可就近¶
　　指揮呼應易靈也今因改設都司與遊擊品級不¶
　　甚相遠遂歸總兵統轄雖屬一定之規制然形勢¶
　　遼隔設遇有𦂳急軍機倉猝之間調度未能即達¶
　　不無貽誤是廣昌一營必宜就近仍聽建昌營統¶
　　轄庶脉絡貫聫方為妥便而遊擊既不可以轄都¶
　　司惟應將建昌遊擊一官酌為改設斯得其宜且¶
　　建昌一營雖居腹裏而所屬各汛如新城南豐等¶
<pb:KR2f0009_WYG_166-65a>¶
　　縣俱與福建接壤重山險隘犬牙相錯亦屬緊要¶
　　之處(臣/)愚以為建昌營遊擊一員徑請改設叅將¶
　　既可藉重名而資彈壓又可就近令其統轄廣昌¶
　　營都司一轉移間而聲勢聫絡呼吸相通似於地¶
　　方有益曾於去年秋間具稟督臣核示適前督(臣/)¶
　　尹繼善奉¶
㫖陛見未經核覆(臣/)復具文呈明接署督(臣/)魏廷珍裁¶
　　核去後隨准署督(臣/)魏廷珍批開廣昌營改為都¶
<pb:KR2f0009_WYG_166-65b>¶
　　司已經部議應聽南昌總兵統轄奉有¶
俞㫖欽遵在案仰即遵照毋庸改設可也等因檄行在¶
　　案是署督臣以部覆奉¶
㫖之案毋庸更張但(臣/)再四籌維廣昌營與南昌總兵¶
　　駐劄之處相隔委屬遥遠若徑照部議仍聴總兵¶
　　統轄實&KR0704;道逺鞭長之慮(臣/)身經目擊又何敢引¶
　　避嫌疑不據實直陳於¶
聖主之前是以不揣冒昧仰瀆¶
<pb:KR2f0009_WYG_166-66a>¶
宸聰請將建昌營遊擊一缺改設㕘將仍統轄廣昌營¶
　　都司似於地方營伍不無小補(臣/)庸愚管見是否¶
　　可採伏乞¶
皇上睿鑒施行為此繕摺謹¶
　奏¶
改設將領營制攸闗是否可行仍應言之該督酌定¶
　　同日又¶
　奏為奏¶
<pb:KR2f0009_WYG_166-66b>¶
聞事竊照江西地方自春入夏雨水調勻田禾頗屬豐¶
　　茂惟聞贑州府屬信豐縣及南安府大庾縣於本¶
　　年四月十八日溪水泛溢近水田禾被淹官署民¶
　　居頗有衝塌損傷之處上游水勢既盛大河水亦¶
　　漸漲然猶不甚為害詎意五月初八初九初十等¶
　　日大雨連綿不息遂致吉安府屬之吉水永豐臨¶
　　江府屬之新淦峡江撫州府屬之臨川崇仁宜黄¶
　　樂安等縣均於初十日山水暴發多有衝飄廬舍¶
<pb:KR2f0009_WYG_166-67a>¶
　　淹斃人口之處大河水勢益復漲湧迅流急湍猝¶
　　不及禦而南昌豐城等縣所屬地方臨河圩堤亦¶
　　於十二日被水衝決數處近堤田禾稍被淹浸至¶
　　撫州府乃(臣/)所屬營汛(臣/)初聞崇仁縣被水情形¶
　　較他邑為更甚心&KR0704;憂惶即專差諭飭撫州營確¶
　　查禀報去後節據署撫州營都司先後禀報各被¶
　　水情形到(臣/)復委標員前往查得撫州府屬金谿¶
　　東鄉二縣沿河低田間被水淹人口並無損壞臨¶
<pb:KR2f0009_WYG_166-67b>¶
　　川縣沿河居民房屋間有被水衝塌數處淹斃男¶
　　婦十餘名口樂安縣山坳田畝多被水湧沙淤傍¶
　　山民居衝塌數處淹斃男婦十餘名口宜黄縣各¶
　　鄉近河田畝多有淹没水衝廬舎合計二百餘户¶
　　淹斃男婦老幼三十餘名口以上數縣被災尚輕¶
　　惟崇仁一縣向有官民兩城因山水陡發衝決入¶
　　城官署民房均被淹浸官署既多衝塌而兩城内¶
　　外民居舖戸共計衝飄三百餘家淹斃十餘人官¶
<pb:KR2f0009_WYG_166-68a>¶
　　城東南一帶城垣亦被衝決數處所設常平倉亦¶
　　淹浸三四尺不等各鄉村地方衝塌廬舍共計二¶
　　千餘戸淹斃大小男婦共計四百餘名口且村鎮¶
　　店肆榖麥等項已被水飄其逃避得免之災民更¶
　　復無從告糴實為慘傷適有原任崇仁縣今調上¶
　　饒縣知縣陶士僙尚在交代未赴新任目覩災民¶
　　情形即將未經交盤之濕榖一面減價發糶一面¶
　　禀明各上司新令茹芝亦將已盤積榖開倉發糶¶
<pb:KR2f0009_WYG_166-68b>¶
　　於是撫慰之餘災民幸獲安全又經撫(臣/)謝旻藩¶
　　司宋筠先後派委試用官髙尚禮等前往崇邑㑹¶
　　同該府縣踏勘被水田畝廬舍分别查賑安插至¶
　　於臨江吉安二郡雖非(臣/)屬營汛地方但(臣/)身居¶
　　同省安敢異視亦經差役密查臨江府屬之新淦¶
　　縣近山地方間有廬舍衝塌人口淹斃之處惟峽¶
　　江縣被災頗重吉安府屬之吉水縣沿河地方因¶
　　水勢迅急人口微有損傷廬舍偶有傾塌祗永豐¶
<pb:KR2f0009_WYG_166-69a>¶
　　　一縣城鄉被水官署民房衝塌甚多淹斃人口頗¶
　　　衆似較之崇仁縣其災更重該縣知縣施陛錦隨¶
　　　將倉榖發糶接濟災黎亦經撫臣委官㑹同各該¶
　　　府縣分别查賑在案(臣/)伏查被水各縣俱因風雨¶
　　　連綿山水驟發潰決横流趨避不及致罹災傷其¶
　　　中惟永豐崇仁峽江三縣為最甚民間水旱事宜¶
　　　應聽撫臣勘賑奏報(臣/)分不敢越俎但身在地方¶
　　　目擊災傷又何敢稍有隱黙理合據實具奏仰祈¶
<pb:KR2f0009_WYG_166-69b>¶
　皇上聖鑒(臣/)謹繕摺奏¶
　聞¶
　崇仁等縣被水情形已悉朕自飭諭該撫分别撫恤俟¶
　伊等辦理之後災黎作何光景據實再奏以聞纖毫毋¶
　為隠飾¶
　¶
　¶
硃批諭㫖巻一百六十六¶
