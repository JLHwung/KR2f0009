# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:17.615276
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷二十六
<pb:KR2f0009_WYG_026-1a>¶
　欽定四庫全書¶
硃批諭㫖巻二十六¶
硃批塞楞額奏摺¶
　　　雍正四年十一月初十日署理山東廵撫印務侍¶
　　　郎(臣/)塞楞額謹¶
　　奏為欽奉¶
　上諭事雍正四年十月十三日(臣/)到任後接准登州總¶
　　　兵官黄元驤為膠州停泊戰船一案恭録¶
<pb:KR2f0009_WYG_026-1b>¶
　硃批諭㫖到(臣臣/)欽遵一面委員前徃膠州㑹同營員¶
　　　親至停泊處所宣揚¶
　恩㫖並查明在膠船數在船人數令該州動支正項錢¶
　　　糧接濟一面檄行布政司查議應給口糧數目去¶
　　　後續據布政使張保議稱停泊船内人役應照江¶
　　　南原給工食口糧數目支給前來又檄行該州令¶
　　　其按月照數支給在船人役無不歡呼感激叩謝¶
　皇恩(臣/)恐上厪¶
<pb:KR2f0009_WYG_026-2a>¶
宸衷謹將料理情由繕摺奏¶
聞謹¶
　奏¶
料理殊屬合宜朕又有㫖諭黄元驤著賞犒伊等咨到¶
汝遵照奉行¶
　　同日又¶
　奏為恭謝¶
天恩事(臣/)於十月二十八日親詣岱頂恭祝¶
<pb:KR2f0009_WYG_026-2b>¶
聖夀至十一月初二日回署接准吏部咨文奉¶
㫖調補(臣/)戸部侍郎伏思(臣/)於兵部任内兩經部議革¶
　　職俱䝉¶
聖恩寛宥兹復特膺¶
寵命調佐司農(臣/)何人斯邀此¶
隆遇感激之私莫可言盡唯有銘心刻骨銜結於生生¶
　　世世而巳謹繕摺叩謝¶
天恩為此謹¶
<pb:KR2f0009_WYG_026-3a>¶
　奏¶
滿洲之中人材甚少如爾等可以栽培者朕無不造就¶
成全若因此遂恃恩自恣漫不檢束惟希冀姑容則又¶
大誤矣當祗遵朕訓懋勉厥職以圗報稱可也¶
　　同日又¶
　奏為請¶
㫖事(臣/)查東省各官養亷從前俱議定數目批行布政¶
　　司遵照在案至學差一缺原未議給養亷之項學¶
<pb:KR2f0009_WYG_026-3b>¶
　　(臣/)王世琛到任後前撫(臣/)陳世倌曽先支給耗羡¶
　　銀二千兩云照道員之例毎年給養亷六千兩但¶
　　曽否¶
　奏明無案可稽事闗動用錢糧(臣/)實不敢冒昧遽行¶
　　支給為此繕摺請¶
㫖伏候¶
皇上批示遵行謹¶
　奏¶
<pb:KR2f0009_WYG_026-4a>¶
此事當看學臣之操行何如不可竟為定例若實一塵¶
不染地方大吏自應量為資助倘名不副實則無庸支¶
給也總宜合於公當而已¶
　　雍正四年十二月初五日署理山東廵撫印務侍¶
　　郎(臣/)塞楞額謹¶
　奏為恭報得雪情形事竊東省自十月以來各屬多¶
　　報得雪一二寸三四寸不等兹復於長至日普降¶
　　瑞雪四野繽紛積雪至五六寸七八寸不等農夫¶
<pb:KR2f0009_WYG_026-4b>¶
　　野老咸稱來歳麥秋定卜豐收謹此奏¶
聞以慰¶
聖懐謹¶
　奏¶
瑞雪應時實慰朕懐殊為可喜可慶¶
　　雍正四年十二月十九日署理山東廵撫印務侍¶
　　郎(臣/)塞楞額謹¶
　奏為遵¶
<pb:KR2f0009_WYG_026-5a>¶
㫖議奏事前䝉¶
皇上發下沂州副將楊鵬條奏大路墩臺應添造營房¶
　　令兵丁挈眷居住一摺奉¶
硃批諭㫖此事可與鎮臣詳悉籌畫具奏欽此即移咨¶
　　登兖鎮臣確議去後嗣准各咨覆前來查守墩兵¶
　　丁馬二歩三晝則瞭望夜司廵查不可一時擅離¶
　　汛地若令挈眷居住實於公私均有裨益應如楊¶
　　鵬所奏中東兩大路共計墩臺一百三十五座每¶
<pb:KR2f0009_WYG_026-5b>¶
　　墩添造營房十間共計應造營房一千三百五十¶
　　間毎間約需銀十兩共計銀一萬三千五百兩造¶
　　完之日即令各兵丁挈眷永逺居住如至年乆應¶
　　修令兵丁苫補毋致坍塌可也(臣/)㑹同鎮臣合詞¶
　　具¶
　奏是否有當伏祈¶
皇上批示遵行謹¶
　奏¶
<pb:KR2f0009_WYG_026-6a>¶
所議甚為妥協防守嚴密自可盜息民安也¶
　　同日又¶
　奏為請¶
㫖事據廵察山東等處給事中奚徳慎移稱本科遍歴¶
　　東省沿河一帶漕艘客船徃來絡繹不絶闗係最¶
　　為緊要如照河標漕標添設煙墩營房令兵丁住¶
　　守催重趲空廵查瞭望於弭盜安民似有裨益等¶
　　因移商到(臣臣/)查同一河道在河標漕標則有煙¶
<pb:KR2f0009_WYG_026-6b>¶
　　墩營房在兖州鎮標則無煙墩營房以致防守兵¶
　　丁尋覔民房居住殊為未便自應一例添設以資¶
　　防守但查自桑園起至張秋止共計河道六百四¶
　　十五里又自劉昌莊起至黄林莊止計河道一百¶
　　六十里其間應造煙墩營房共有五十餘座費用¶
　　浩繁一時難於辦集請於兩年内酌動餘耗銀兩¶
　　交與沿河州縣各官陸續添造俟造完之日另行¶
　　奏¶
<pb:KR2f0009_WYG_026-7a>¶
聞(臣/)㑹同廵察科(臣/)奚徳慎合詞具¶
　奏是否有當伏祈¶
皇上批示遵行謹¶
　奏¶
沿河營房煙墩接聮不斷既可催漕船又以衛行旅實¶
為兩便應行添造但當嚴飭州縣官務湏葢造堅固方¶
可悠乆不然如直隸等處未及一年盡皆傾圯徒費金¶
錢究無益也善為之¶
<pb:KR2f0009_WYG_026-7b>¶
　　雍正五年正月初三日署理山東廵撫印務侍郎¶
　　(臣/)塞楞額謹¶
　奏為恭謝¶
天恩事去歳臘月十九日(臣/)齎摺家人奉到¶
欽賜¶
御書福字及風羊哈密𤓰兹於元旦又接到¶
特賜風羊(臣/)俱望¶
闕叩頭謝¶
<pb:KR2f0009_WYG_026-8a>¶
恩祗受訖伏思(臣/)何人斯膺此¶
隆遇非獨(臣/)之一身仰承¶
福䕃於靡涯即(臣/)之舉家亦共戴¶
福徳於無盡矣(臣/)惟有凛遵¶
聖訓勉力奉行以圗報稱於萬一為此謹¶
　奏¶
極宜加勉以副朕望朕初意不過令汝暫時署理仍著¶
陳世倌復任近亷知陳世倌祇能潔已自守不肯實心¶
<pb:KR2f0009_WYG_026-8b>¶
任事汝須多為料理幾時朕若選擇不獲勝任之人則¶
不可以年月限也汝當事事竭力經畫毋少存瞻顧之¶
心勉之¶
所奏臨清之摺交部查議矣¶
　　同日又¶
　奏為奏¶
聞事竊查臨倉徵收米折銀兩每年應得羨餘銀一萬¶
　　五千一百二十三兩内除奏銷考核随鞘飯銀添¶
<pb:KR2f0009_WYG_026-9a>¶
　　平銀及紙張飯食犒賞書役銀外實剰羨餘銀一¶
　　萬三百餘兩歴年以來臨闗税銀多有缺額即以¶
　　臨倉之羨餘補臨闗之不足雍正四年臨闗税銀¶
　　並無缺額是以臨倉羨餘亦無抵用之處前撫(臣/)¶
　　陳世倌於伊離任之時將三季收過羨餘銀八千¶
　　一百九十八兩除留充各費外伊俱解交藩庫補¶
　　還伊借動之庫項(臣/)自冬季管理起至徵完止應¶
　　收羨餘銀四千四百五十五兩又帶徵三年分未¶
<pb:KR2f0009_WYG_026-9b>¶
　　完錢糧内應收羨餘銀一千四百八十五兩(臣/)任¶
　　内共收臨倉應得羨餘銀五千九百四十餘兩(臣/)¶
　　将九百餘兩作為嵗底犒賞(臣/)標三營官兵及衙¶
　　門各役之用將五千兩解交藩庫留充公用所有¶
　　(臣/)收過臨倉羨餘銀兩數目謹據實繕摺奏¶
聞謹¶
　奏¶
陳世倌於錢糧羨餘原無染指朕所稔悉何也伊惟恐¶
<pb:KR2f0009_WYG_026-10a>¶
累及身家祇務全身保禄不肯傾心為國是其所短耳¶
　　雍正五年正月二十四日署理山東廵撫印務侍¶
　　郎(臣/)塞楞額謹¶
　奏為請¶
㫖事去歳十二月間布政使張保呈送冬季分規銀到¶
　　(臣臣/)即面詢此銀出自何項據稱係各州縣解費¶
　　及餘平銀内存為分規毎年約有五萬餘兩向係¶
　　院司均分等語(臣/)查東省各屬徵收耗羨每兩以¶
<pb:KR2f0009_WYG_026-10b>¶
　　三分作為解費原為解餉添平而設若存為分規¶
　　恐不足以服州縣之心且布政使張保呈請動支¶
　　正耗銀兩為解餉添平之用據稱從前原以歴年¶
　　民欠七分耗羨解餉添平因民欠緩至八年帶徵¶
　¶
　¶
　　萬二千兩為添平之用等語(臣/)思三分解費原應¶
　　作解餉添平之用今存為分規所以添平又不得¶
<pb:KR2f0009_WYG_026-11a>¶
　¶
　　九萬七千餘兩至今無項可補(臣/)請自雍正五年¶
　　為始將此分規銀兩即作解餉添平之用如有餘¶
　　剰併所收七分耗羨搭解戸部以補從前掛欠銀¶
　¶
　¶
　¶
　　萬一千四百二十三兩相應交與藩庫留充公用¶
<pb:KR2f0009_WYG_026-11b>¶
　　為此謹¶
　奏¶
除此之外更有何項養亷此項分規前撫陳世倌曽否¶
支用作何處置之處一併查奏¶
　　雍正五年二月初十日署理山東廵撫印務侍郎¶
　　(臣/)塞楞額謹¶
　奏為請¶
㫖事(臣/)自抵任以來查訪六府知府直隸知州俱能循¶
<pb:KR2f0009_WYG_026-12a>¶
　　　分供職惟各州縣内有難以姑容之員如原任内¶
　　　有虧空未完者應解任勒追有年老無能並才力¶
　　　不及者雖任内尚無劣蹟若聽其因循怠惰恐致¶
　　　貽誤地方應分别令其改就教職或勒令休致又¶
　¶
　¶
　¶
　　　(臣/)一面查明題㕘一面挨次題補更有請者原任¶
<pb:KR2f0009_WYG_026-12b>¶
　　　膠州知州馮景夏前任内分賠銀兩已完如䝉¶
　皇上准其開復祈仍發至東省候補為此請¶
　㫖謹¶
　　奏¶
　安民之道惟在察吏諸卿誠能秉公毫無瞻狥更不存¶
　沽譽之心將見俊傑在位庶績咸熙¶
社稷蒼生裨益不淺矣勉之現任各官與朕何嫌出其缺¶
　朕豈另有欲用之人乎矧經歴既乆之員較新進未諳¶
<pb:KR2f0009_WYG_026-13a>¶
　練之輩相去霄壤汝於此處務求公當少不允協人材¶
　可惜總之為大吏者非清慎而兼明察不能得鑑衡之¶
　當至所奏年老不及各員若果衰邁不堪即教職亦屬¶
　誤事伊等已任縣令亦可謂不負其讀書一番不如竟¶
　令休致善藏其拙正所以保全之也¶
　　　同日又¶
　　奏為恭報雨雪情形事竊查東省正月二十六日天¶
　　　降時兩三十日又降大雪至二月初一初二兩日¶
<pb:KR2f0009_WYG_026-13b>¶
　　　連得㣲雨六府六州俱報均沾實於春農秋麥大¶
　　　有裨益(臣/)謹将雨雪情形奏¶
　聞謹¶
　　奏¶
　深慰朕懐惟宜恪秉一誠仰冀¶
上蒼之垂佑慎毋預料秋成侈然自逸也切諭¶
　　　雍正五年二月二十二日署理山東廵撫印務侍¶
　　　郎(臣/)塞楞額謹¶
<pb:KR2f0009_WYG_026-14a>¶
　奏為遵¶
㫖查奏事(臣/)前將冬季分規銀兩交庫留充公用等情¶
　　具奏奉¶
硃批諭㫖除此之外更有何項養亷此項分規陳世倌¶
　曽否支用作何處置之處一併查奏欽此(臣/)查自雍¶
　　正二年七月提解耗羨之後議定廵撫養亷銀毎¶
　　年二萬兩藩臬養亷銀毎年各一萬兩俱自耗羨¶
　　内支銷至分規銀兩仍由藩司於解費内扣留院¶
<pb:KR2f0009_WYG_026-14b>¶
　　司均分是養亷之外又有此分規也再查陳世倌¶
　　自雍正二年四月到任起至四年九月離任止共¶
　　收過分規銀七萬五千七百九十兩共支過養亷¶
　　銀四萬五千兩内¶
　奏明現存司庫留充公用銀四萬七千三百八兩又¶
　　捐賑用過銀一萬七千九百九兩又因博爾多陞¶
　　任進京陳世倌将伊應得之分規銀一萬一千兩¶
　　不曽收受歸併博爾多其餘銀四萬四千五百七¶
<pb:KR2f0009_WYG_026-15a>¶
　　十餘兩陳世倌為盤費之用此分規養亷之實數¶
　　也至(臣/)到任後一切用度俱於養亷内支用上年¶
　　冬季分規銀兩已¶
　奏明留充公用理合一併奏¶
聞謹¶
　奏¶
據奏耗羨銀兩既可以養亷分規一項即依爾所請行¶
朕惟恐爾等大吏需費殷繁或致用度不敷耳¶
<pb:KR2f0009_WYG_026-15b>¶
　　同日又¶
　奏為奏¶
聞事竊前撫(臣/)陳世倌於(臣/)到任時將¶
硃批條奏東阿縣大河口建築石橋一摺併伊¶
　奏明彼處地有浮沙難建石橋請造船十隻搭作浮¶
　　橋以濟行旅緣由移交到(臣臣/)随轉飭該縣作速¶
　　成造去後今據東阿縣詳稱遵造橋船於正月十¶
　　二日完工復將河口兩岸下樁築土鑲成馬頭安¶
<pb:KR2f0009_WYG_026-16a>¶
　　設船隻搭作浮橋現在車輛人騎通行無礙等情¶
　　前來除将造船工料用過銀一千二百二十九兩¶
　　行令布政司查核外謹将浮橋報完日期奏¶
聞謹¶
　奏¶
張楷亦好為此等私恩小恵之事前者奏請於安徽所¶
屬地方開支河一道可令商民避長江之險等語朕意¶
其必有真知灼見處故諭接任者奉行孰料竟屬紕繆¶
<pb:KR2f0009_WYG_026-16b>¶
不可見之施行今不識此橋果係應行有益之舉抑或¶
陳世倌出於一時迎合徒為無益之費耶爾其據實奏¶
聞¶
　　雍正五年三月十九日署理山東廵撫印務侍郎¶
　　(臣/)塞楞額謹¶
　奏為代¶
　進奏摺事據陞任兖州府知府吴闗杰禀稱前奉¶
聖諭如有奏摺交與廵撫轉奏今闗杰荷䝉¶
<pb:KR2f0009_WYG_026-17a>¶
天恩陞授湖廣辰沅靖道現在束裝赴任具有謝¶
恩奏摺一封懇祈轉奏等情到(臣臣/)謹代為恭¶
　進謹¶
　奏¶
吴闗杰中材耳其莅任兖州以來雖未聞其劣蹟亦未¶
聞有羙政甚屬平常朕将伊調用湖南非嘉奨而陞擢¶
之也其賢否究竟如何之處爾據實覆奏¶
　　同日又¶
<pb:KR2f0009_WYG_026-17b>¶
　奏為奏¶
聞事(臣/)思¶
聖廟工程事闗重大因嚴飭管工各官上緊備辦兹據¶
　　登萊青道徐徳俶詳稱磚瓦灰石已備辦十之七¶
　　八原擬木料一到即可興工今都司鈕國璽買到¶
　　之木多不如式等情(臣/)查鈕國璽所買木料既不¶
　　如式而任内錢糧又有虧空似此不職有誤¶
欽工之員斷難姑容現在題㕘請¶
<pb:KR2f0009_WYG_026-18a>¶
　㫖革職嚴提審擬著落該貟將家産賠補仍轉飭管工¶
　　　各官將運到之木料内擇其合式者收工應用合¶
　　　将料理情由繕摺恭奏以¶
　聞謹¶
　　奏¶
　鈕國璽藐法誤工甚屬可惡亟當嚴㕘示懲事闗尊崇¶
先聖乃千萬世不朽之典務須極力詳慎遴委幹貟料理¶
　妥協方是况汝係科甲出身便作私事論亦宜殫心籌¶
<pb:KR2f0009_WYG_026-18b>¶
　畫以盡報本之誠方不有愧儒教其徐徳俶亦屬推諉¶
　具疏時不可從寛¶
　　　雍正五年閏三月十六日署理山東廵撫印務侍¶
　　　郎(臣/)塞楞額謹¶
　　奏為奏¶
　聞事本月初四日接准内閣封發山西廵撫徳明所奏¶
　　　吴竒明掲帖一事奉¶
　㫖山西廵撫徳明所奏吴竒明揭帖一紙可抄録發與¶
<pb:KR2f0009_WYG_026-19a>¶
　山東廵撫將揭帖内有名之該省人犯應行質問者¶
　即速宻拏解徃山西交與徳明究審不得疎縱亦不¶
　得拖累欽此欽遵等因到(臣/)随宻差遊撃白良璧前¶
　　徃查拏於初七日將東阿縣民董大成拏解前來¶
　　察其情詞觀其形狀乃一年老無知鄉農似非謀¶
　　為不軌者查原揭内董大成並非在家居住之人¶
　　(臣/)恐拖累無辜除將現獲之董大成拘禁省中一¶
　　面備敘情由専差星赴山西咨詢或彼處另有董¶
<pb:KR2f0009_WYG_026-19b>¶
　　大成其人或將現獲之董大成發徃質審之處另¶
　　行斟酌料理外合將咨詢緣由先行奏¶
聞謹¶
　奏¶
非此董大成自不可令其枉屈此事且勿顯露狀中有¶
鹽徒八百人馬上朋友五六百之語又有寄頓年羮堯¶
贓物等情諸犯雖獲朕疑其事荒唐但既舉首鑿鑿不¶
得不究耳此案山西現在審理俟徳明處文到汝迅速¶
<pb:KR2f0009_WYG_026-20a>¶
　應付無誤目下以宻為要湏選差精細捕役潛詣州縣¶
　伺察踪跡倘事果實免致臨期失措¶
　　　雍正五年四月初五日署理山東廵撫印務侍郎¶
　　　(臣/)塞楞額謹¶
　　奏為報明二麥情形事竊查東省濟屬於閏三月初¶
　　　三日大沛甘霖四野霑足嗣據各府州縣報稱䦌¶
　　　三月初三初四等日以及二十二二十六等日均¶
　　　得大雨細訪通省二麥現在俱甚茂盛目下米穀¶
<pb:KR2f0009_WYG_026-20b>¶
　　　市價較之未雨之前已每石減銀一錢四五分不¶
　　　等(臣/)恐上厪¶
　宸衷將二麥茂盛糧價漸減情由繕摺奏¶
　聞為此謹¶
　　奏¶
　覽奏朕懐深慰政平人和則雨𤾉時若此皆汝誠敬居¶
　心勤敏奉職之所致¶
天道最近切不可視為杳𣺌無憑也勉之慎之¶
<pb:KR2f0009_WYG_026-21a>¶
　　同日又¶
　奏為奏覆事竊(臣/)准内閣知㑹内開三月十六日奉¶
上諭前布蘭泰摺奏海疆事宜塞楞額當擇其應行事¶
　件作自巳之意具題今將朕硃批俱寫入本中是伊¶
　錯認朕意恐將來督撫倣效而行實有未便故將原¶
　本批令發還爾等可寄字與塞楞額事若應行自當¶
　作伊自巳奏陳另行具本若不當行之事亦不宜宣¶
　露推卸欽此合行寄字知㑹等因到(臣臣/)捧讀之下¶
<pb:KR2f0009_WYG_026-21b>¶
　　不勝惶恐戰慄竊查海疆事宜均闗地方公務理¶
　　宜擇其應行事件作自巳條陳具本題請乃(臣/)知¶
　　識愚昧不能體㑹¶
聖意疎忽之罪(臣/)實難辭惟有益加黽勉以仰副我¶
皇上教育生成之深恩而已除將原奏内擇其應行事¶
　　宜另疏具¶
　題外為此恭謝¶
天恩謹¶
<pb:KR2f0009_WYG_026-22a>¶
　奏¶
此等小過出於無心朕不汝責也原本發還所以明示¶
朕意使天下督撫知之嗣後有所遵循耳¶
　　雍正五年四月初九日署理山東廵撫印務侍郎¶
　　(臣/)塞楞額謹¶
　奏恭請¶
皇上聖躬萬安¶
朕安今巳實授汝為山東廵撫矣勉盡厥職以副朕意¶
<pb:KR2f0009_WYG_026-22b>¶
汝父年艾如欲接至任所以仲孝養亦可在汝父子之¶
間酌量而行耳偶爾念及故諭¶
　　同日又¶
　奏為奏¶
聞事本月初四日准副總河嵇曽筠移送㑹題疏稿一¶
　　件係為曹單二縣臨河大堤題請加幫鑲埽於藩¶
　　庫内動帑興修將額設徭夫工食併幫貼等銀抵¶
　　項外其餘在於徐徳俶名下勒追還項緣由又咨¶
<pb:KR2f0009_WYG_026-23a>¶
　　文一角内稱現在具題檄令藩司先動撥庫銀二¶
　　萬五千兩以便備料興工縁由一併到(臣臣/)查徐¶
　　徳俶係奉¶
㫖發與嵇曽筠令其出貲財數萬金効力以示懲戒之¶
　　員自應將此項堤工即責令徐徳俶効力興修或¶
　　至實難接續之時再為題請借動庫銀今徐徳俶¶
　　尚未到工即先動庫銀然後於伊名下勒追恐將¶
　　來賠補無期而庫帑反致虚懸况曹單二縣河堤¶
<pb:KR2f0009_WYG_026-23b>¶
　　並非險工尤不便於未經奉¶
㫖允准之先擅動庫帑是以㑹稿内(臣/)未經畫題其檄¶
　　令藩司所撥銀兩(臣/)亦未經准其給發除將前情¶
　　咨覆嵇曽筠外謹具摺奏¶
聞為此謹¶
　奏¶
朕若據奏即飭諭嵇曽筠相形之下恐失爾等同官雅¶
誼爾但堅持不便給發情理明白辭覆令伊自行改正¶
<pb:KR2f0009_WYG_026-24a>¶
為是倘伊固執已見或具題或摺奏到時朕降㫖諭問¶
於爾然後將此情由聲明回奏則爾亦可告無過也諸¶
凡似此據實無隠毫不瞻顧可謂明體達用福至心靈¶
矣朕實褒奨之至勉之¶
　　同日又¶
　奏為請¶
㫖事竊惟知府一官有刑名錢榖之司表率拊循之任¶
　　必得精明强幹之貟方克辦理無誤(臣/)查青州府¶
<pb:KR2f0009_WYG_026-24b>¶
　　知府俞兆岳年力老邁精神衰憊胥役窺其柔懦¶
　　漸至玩忽從事前於三月間青州府城内兩次被¶
　　盜至今月餘未獲一賊雖疎忽之咎不専在郡守¶
　　而委靡之愆已可槩見矣(臣/)恐姑容日久以致貽¶
　　誤地方可否令俞兆岳自行引退員缺另請¶
皇上揀選補授之處伏候¶
聖鑒批示遵行謹¶
　奏¶
<pb:KR2f0009_WYG_026-25a>¶
俞兆岳原非朕所鑒賞之人因見其氣度舒徐意必老¶
成歴練所以擢用之耳果如爾言則棄物也亟應令伊¶
告退此員缺通省州牧府佐内有勝任之人否查明奏¶
聞¶
　　雍正五年四月二十四日山東廵撫(臣/)塞楞額謹¶
　奏為恭謝¶
天恩事本月十九日接奉¶
硃批諭㫖今巳實授汝為山東廵撫矣勉盡厥職以副¶
<pb:KR2f0009_WYG_026-25b>¶
　朕意汝父年艾若欲接至任所以伸孝養亦可在汝¶
　父子之間酌量而行耳偶爾念及故諭欽此(臣/)跪讀¶
　　之下不禁涕零伏念(臣/)以庸愚之質荷䝉¶
皇上逾格擢用由中書歴任侍郎¶
髙厚之恩直同覆載今復¶
特授山東廵撫更䝉¶
念及(臣/)父俾(臣/)得展烏烏私情(臣/)何人斯邀此¶
異數撫衷自問愧感交集自兹以徃惟有益加黽勉務¶
<pb:KR2f0009_WYG_026-26a>¶
　　竭犬馬微忱仰報¶
𢎞慈於萬一而已謹先繕摺恭謝¶
天恩謹¶
　奏¶
終身不改此志則一生受福無窮大率始終如一不随¶
境而遷者少玩愒歳月昧其初心者多夙興夜寐時加¶
省察如人飲水冷暖自知古人云明道易守道難非扶¶
天理遏人欲克勤於涵養工夫不能也即如勉之一字¶
<pb:KR2f0009_WYG_026-26b>¶
須從慎之一字著力操存之功豈容少間汝其謹誌弗¶
失¶
　　同日又¶
　奏為恭謝¶
天恩事本月十五日(臣/)齎摺家人捧到¶
欽賜人參笋一匣芽茶二瓶(臣/)随恭設香案望¶
闕叩頭祗領訖為此繕摺恭謝¶
天恩謹¶
<pb:KR2f0009_WYG_026-27a>¶
　奏¶
覽卿奏謝知道了¶
曹單二縣河堤兹據嵇曽筠懇請工程緊要恐致遲誤¶
等語其檄撥錢糧爾即照咨付與將來如徐徳俶不能¶
足數賠補則惟嵇曽筠是問耳爾無庸㑹題令其自行¶
具奏可也¶
　　雍正五年四月二十八日山東廵撫(臣/)塞楞額謹¶
　奏為奏¶
<pb:KR2f0009_WYG_026-27b>¶
聞事四月十七日晚天降時雨各屬均沾二麥俱得堅¶
　　實禾苖亦漸長發據各屬報到内四五十州縣麥¶
　　收分數俱在七分以上至十分不等惟是上年被¶
　　水州縣内水淹窪下之處多有魚子今春涸出間¶
　　有蝻子生發巳嚴飭地方文武官弁竭力搜捕併¶
　　委大貟親歴廵查並未傷損田苖合行奏¶
聞謹¶
　奏¶
<pb:KR2f0009_WYG_026-28a>¶
蝗蝻一事人力竟可以勝之確然無疑者捕不盡力一¶
令飛起為害不小地方官百姓多有憚於撲捕倖免督¶
責徃徃隠而不報爾當時加訪察嚴行飭諭方收實效¶
在爾東省此事尤為緊要年年春夏秋務宜留心毋得¶
少忽慎之慎之¶
　　雍正五年五月二十二日山東廵撫(臣/)塞楞額謹¶
　奏為查明倉榖據實奏¶
聞事(臣/)自到任後即檄行布政司確查積貯實數續又¶
<pb:KR2f0009_WYG_026-28b>¶
　　奉¶
㫖將陸埰條奏一摺交(臣/)議奏查陸埰奏請存價銀兩¶
　　分發各州縣採買之説在應買之道㕔得脱然事¶
　　外而分買之州縣愈為滋累(臣/)故不敢議令分發¶
　　以開推卸之端仍照各案原存價銀勒限本年秋¶
　　收買補貯倉惟是三錢一石之價在豐年尚能採¶
　　買若遇歉收實有不敷(臣/)請於秋成後查訪確實¶
　　若有萬難採買之處或另行分别¶
<pb:KR2f0009_WYG_026-29a>¶
　題請展限或於餘耗内酌量每石加添三五分俾得¶
　　作速買補以副我¶
皇上軫念民生慎重倉儲之¶
聖心伏候¶
皇上批示遵行謹¶
　奏¶
分發各州縣固不可行若必待三錢之價天時難定尤¶
為非理但此事必有原委何故折價存貯其中豈無情¶
<pb:KR2f0009_WYG_026-29b>¶
弊朕經通諭州縣各倉凡有折色貯庫儘其存銀按時¶
價購買補倉其不足之數責令原任事者賠補此事亦¶
當如是辦理設若不能察其原由不得其人恐倉儲終¶
屬虚懸至爾所奏酌量於耗羨内幫貼亦必俟秋成後¶
買補為是總在爾詳情度理秉公而為之耳¶
　　同日又¶
　奏為奏¶
聞事竊查東省於五月初一初二十三十四等日俱有¶
<pb:KR2f0009_WYG_026-30a>¶
　　㣲雨又於二十日得雨入土四五寸不等秋苖茂¶
　　盛各屬亦均沾雨澤至從前所報蝻子發生之處¶
　　共有二十餘州縣(臣/)即迅飭文武官弁竭力撲捕¶
　　一面用錢收買今報到撲滅者已有十之八九其¶
　　飛蝗去來無定現在随有随撲人夫之蹂躪蝻蟲¶
　¶
　¶
聞謹¶
<pb:KR2f0009_WYG_026-30b>¶
　奏¶
蝗一飛起則大有可慮此皆初生時撲捕不力之所致¶
也宜嚴督所屬務令撲滅續生蝻子要緊大凡捕蝗附¶
近田苖不無蹂踐之害所以小民不願而監捕親臨地¶
方未免有迎送之勞所以牧令亦不願是捕蝗之事全¶
在該撫勸懲得法也試思蹂踐之為害幾何飛騰則為¶
害甚溥愚民只顧一身一家之計豈堪與論利害輕重¶
此事若見不透一時被屬貟愚惑過後追悔無及元年¶
<pb:KR2f0009_WYG_026-31a>¶
二年間四省皆生此物朕諭該撫等竭力撲滅竟未至¶
成災汝今當察地方官之不盡力者必素係不能盡職¶
之員照規避懶惰之例嚴行㕘奏懲一以警百捕蝗各¶
貟寧猶不知戒懼耶¶
　　雍正五年六月二十九日山東廵撫(臣/)塞楞額謹¶
　奏為奏¶
聞事前因東省州縣内有蝗蝻生發荷䝉¶
皇上指示周詳(臣/)恐屬員撲捕不力以致蔓延為害因¶
<pb:KR2f0009_WYG_026-31b>¶
　　於㸔河之便親詣生發處所嚴行督催復派委多¶
　　員分頭查催半月以來俱已陸續報到撲打淨盡¶
　　並未傷損田禾(臣/)猶恐有餘種未盡陸續生發之¶
　　處現在仍不時查訪嚴飭随生随撲誠如¶
聖諭人力可以勝之者也(臣/)恐上厪¶
宸衷謹將撲滅緣由先行奏¶
聞至(臣/)所歴二十餘州縣處處田禾茂盛即訪之通省¶
　　州縣亦俱稱雨暘時若可望豐收合併奏¶
<pb:KR2f0009_WYG_026-32a>¶
聞謹¶
　奏¶
東省陋習朕所稔悉前於爾奏摺内故諄諄批諭也年¶
年當留心體訪一有所聞督率撲捕不遺餘力倘有隠¶
匿者嚴加㕘劾如此則蝗蝻何至蔓延為害其新任有¶
司於平時即嚴切誥誡使預知處分之重自不樂仍踵¶
舊習矣¶
　　同日又¶
<pb:KR2f0009_WYG_026-32b>¶
　奏為奏¶
聞事竊(臣/)據東昌府聊城縣申稱本月十七日晝夜大¶
　　雨河水陡長十八日卯刻龍灣舖地方運河西岸¶
　　漫開水口七丈有餘連夜搶修業巳堵築至二十¶
　　一日復遇大雨河水頓長復將堤頭䕶埽汕去又¶
　　衝開水口一丈寛深現在加緊搶修等情到(臣臣/)¶
　　随檄飭東昌府知府金啓洛督率印河各官星夜¶
　　堵築併委貟前徃查明衝決堤岸曽否堵築完固¶
<pb:KR2f0009_WYG_026-33a>¶
　　民田廬舍有無淹沒各情形另行具¶
　奏外合先奏¶
聞謹¶
　奏¶
地方上凡此等小事槩不隠諱一一奏聞朕甚嘉之殊¶
不厭其煩碎爾審度情形如不難於措畫酌動耗羨之¶
項随宜料理速竣毋致因循滋患也¶
　　同日又¶
<pb:KR2f0009_WYG_026-33b>¶
　奏為查勘河道工程事竊徒駭馬頰二河工程告竣¶
　　(臣/)於六月初六日自省起程遍歴有河州縣挨次¶
　　查勘二河工程深寛丈尺俱各如式一律深通毫¶
　¶
　¶
　¶
　¶
　　舊有橋梁俱係淤後所築今河已挑挖深通橋梁¶
<pb:KR2f0009_WYG_026-34a>¶
　　根基多有浮露衝刷日乆必至坍塌其所有橋座¶
　　(臣/)酌動公費耗羨轉飭修築堅固以為經乆之計¶
　　今查勘已畢於二十六日回署合將查過河工情¶
　　形具摺陳明謹¶
　奏¶
為政以大徳不以小恵修築橋梁務宜永逺堅固使民¶
實享其利若茍且塞責以圗一時美觀則猶夫以乗輿¶
濟人於溱洧也¶
<pb:KR2f0009_WYG_026-34b>¶
　　雍正五年七月初九日山東廵撫(臣/)塞楞額謹¶
　奏為奏¶
聞事竊聊城縣龍灣舖地方河堤漫決情形(臣/)經¶
　奏明在案今於本月初九日據東昌府印河各官報¶
　　稱自初三日以後連朝晴霽河水漸消所有衝決¶
　　堤口於初七日堵築完固民間廬舍並無被淹即¶
　　低窪處所田禾稍被水浸幸際成熟之時不致為¶
　　害等情前來除仍轉飭地方官加意察訪毋使貧¶
<pb:KR2f0009_WYG_026-35a>¶
　　民失所外合將決口堵築工完民田廬舍並無傷¶
　　損緣由繕摺陳明謹¶
　奏¶
近日畿甸以内秋雨連綿朕甚憂慮爾宜飭諭各屬於¶
一切堤工小心防䕶毋致疎虞慎之慎之¶
　　雍正五年八月初六日山東廵撫(臣/)塞楞額謹¶
　奏為奏¶
聞事據東昌府知府金啓洛報稱七月二十六日大風¶
<pb:KR2f0009_WYG_026-35b>¶
　　驟雨將城北䕶城大堤衝開二十餘丈幸於二十¶
　　七日晴霽之後水勢漸消城郭可保無虞其堤内¶
　　居民三千餘口俱用小船載入城内安置房屋雖¶
　　被淹沒人口並無傷損等情到(臣臣/)即委濟南府¶
　　知府張體仁前徃㑹同金啓洛酌動銀米將被水¶
　　窮民加意撫恤併將䕶城大堤作速搶修除俟料¶
　　理妥協之後另行具¶
　奏外謹將衝決被水情形先行陳明謹¶
<pb:KR2f0009_WYG_026-36a>¶
　　奏¶
　觀汝實授以後頗不及署理之時¶
天道随人亦自然更易此一定之理也¶
　　　同日又¶
　　奏為奏¶
　聞事據東昌府屬兖州府屬濟寧州屬之各州縣衛所¶
　　　俱以秋雨過多窪地被淹等情詳報前来現在轉¶
　　　飭布政使委員分頭查勘外(臣/)查登萊青三府山¶
<pb:KR2f0009_WYG_026-36b>¶
　　　地居多雖有雨水無傷田苖俱報到秋收各有八¶
　　　九分不等至濟兖東三府除被水村莊外其餘亦¶
　　　俱報到秋收六七八分不等統計收成分數即被¶
　　　水州縣將來亦不至米價騰貴(臣/)恐上厪¶
　宸衷理合繕摺奏¶
　聞謹¶
　　奏¶
　便厪朕衷亦無可如何之事豈此片紙數字所能慰解¶
<pb:KR2f0009_WYG_026-37a>¶
耶¶
　　雍正五年八月十六日山東廵撫(臣/)塞楞額謹¶
　奏為奏¶
聞事竊(臣/)前以東昌城北䕶堤被水衝決委令知府張¶
　　體仁前徃協同料理緣由業經摺¶
　奏今已晝夜搶築如式完固其被水人民各有生理¶
　　者已各歸本業外尚有無依貧民男婦大小共一¶
　　千四百餘口内大口每名給銀五錢小口每名給¶
<pb:KR2f0009_WYG_026-37b>¶
　　銀二錢以為經營餬口之資俟堤内積水涸盡再¶
　　行酌量按户散給撘蓋房屋之費斷不使流離失¶
　　所以致有負我¶
皇上子恵元元之至意所有給過銀錢以及築堤所費¶
　　不及二千金(臣/)與司道大貟公同捐備無庸請銷¶
　　庫項再查運河堤岸漫溢之處本應即行鑲墊但¶
　　目下水勢尚未消落堤内堤外水面相等取土維¶
　　艱人力難施(臣/)現在檄飭印河各官相度機宜俟¶
<pb:KR2f0009_WYG_026-38a>¶
　　河水稍退即便次第興修至於沿河縴路遇有殘¶
　　缺水口即暫撘浮橋以濟回空以通商旅更查東¶
　　昌府城雖經水患各項糧米並不昂貴居民亦皆¶
　　安堵如故(臣/)謹據實奏¶
聞上慰¶
聖懐謹¶
　奏¶
觀爾前後摺奏光景衝決勢大淹沒或不止於此凡地¶
<pb:KR2f0009_WYG_026-38b>¶
方水澇之患亦所時有但宜講求撫恤之方斷不可絲¶
毫隠諱也¶
　　雍正五年八月二十六日山東廵撫(臣/)塞楞額謹¶
　奏為請¶
㫖事竊(臣/)業將已報到被水之州縣陳¶
　奏在案今委官查驗多不至成災惟東昌府屬之沿¶
　　河州縣地處窪下以致被淹較重查定例如地方¶
　　有被災之處先將情形¶
<pb:KR2f0009_WYG_026-39a>¶
　題報續將分數查明復行具¶
　題蠲免但東省今歳二麥已慶豐登通省秋收亦多¶
　　成熟雖有數處被水不致民食維艱今若據州縣¶
　　之申詳遽將被水情形通行具¶
　題不惟成災之州縣多所希冀即不成災之州縣亦¶
　　皆觀望無論無力貧民不行完納即有力大戸亦¶
　　不肯輸將此等情弊(臣/)所甚悉是以未敢造次具¶
　題現在已委員分路查勘如有實在成災地方容(臣/)¶
<pb:KR2f0009_WYG_026-39b>¶
　　據實開明分數繕摺¶
　奏請其有應蠲應免之處仰候¶
皇上特降恩綸目前之先報情形免(臣/)具¶
　題則将來成災貧民仍得沾沐¶
皇恩而不成災之處所亦不至觀望希冀矣(臣/)查訪既¶
　　確用敢具摺¶
　奏請伏候¶
聖鑒批示遵行謹¶
<pb:KR2f0009_WYG_026-40a>¶
　奏¶
果不成災自不在蠲免之例何慮其觀望但查勘務宜¶
公確汝既不先報情形於具題時須聲明縁由方可免¶
違例之咎也¶
　　同日又¶
　奏為請¶
㫖事竊查耗羨彌補流抵一案經(臣/)¶
　題請展限統於雍正五年嵗内全完奉¶
<pb:KR2f0009_WYG_026-40b>¶
㫖允准在案今查司庫續收耗羨約至九月初間流抵¶
　¶
　¶
　　挑濬鬲津等支河共用米一萬七千二百餘石現¶
　　在具¶
　題請銷但徒駭馬頬河道實為宣洩民田陂水而鬲¶
　　津等支河更同民間溝洫雖䝉¶
聖恩准動庫帑實係地方公事(臣/)請俟彌補流抵全完¶
<pb:KR2f0009_WYG_026-41a>¶
　　之日即接續彌補挑河所用銀米庶以公完公不¶
　　惟正項錢糧不至多費而提解耗羨亦無事紛更¶
　　矣為此謹¶
　奏¶
以公完公非此之謂也各項虧空補足時暫留贏餘將¶
來若有無著之項正宜以此補苴至如地方上修理道¶
路橋梁或添助州縣買補存倉榖石疏通溝洫等事亦¶
宜以此支用斯謂以公完公但總不可令不肖官吏借¶
<pb:KR2f0009_WYG_026-41b>¶
名開銷假公以濟其私耗羨一項原為地方官所得之¶
物蓋以之養其亷操方可杜絶巧取之私使不為吾民¶
累迨完公有餘酌量均増於州縣各官令其從容不窘¶
則自然不貪實為善舉且此耗羨乃民膏民脂於正賦¶
外不得已而取之者也如果此等之需又盡充足則當¶
減耗以裕民方為萬分全美之政所奏耗羨作為挑河¶
公用之説謬矣何也此項止可為地方中之公用非可¶
為國家之公用也國家理財自有大體假令各省於正¶
<pb:KR2f0009_WYG_026-42a>¶
供外又増此名色餘出耗羨數百萬充為庫帑成何國¶
體耶若然則提耗羨一極美之事翻成大笑談矣爾領¶
悉朕意一切皆本此辦理方不愧臨民之任¶
　　雍正五年十月初四日山東廵撫(臣/)塞楞額謹¶
　奏為奏¶
聞事前准内閣來書欽奉¶
上諭著各省督撫迎請¶
　龍神像位建祠供奉(臣/)即一面委貟赴京迎請一面¶
<pb:KR2f0009_WYG_026-42b>¶
　　敬擇潔淨屋宇一所重加修整建設神龕今於九¶
　　月二十四日據委貟迎請山東¶
　福齊恵應龍神二尊到省(臣/)即率同各官出郊迎接¶
　　進祠敬謹供奉訖所有迎請¶
　龍神像位供奉縁由合行奏¶
聞謹¶
　奏¶
覽爾奏中敬謹二字時刻不可去懐葢¶
<pb:KR2f0009_WYG_026-43a>¶
神明感應之理惟以徳馨不僅在享祀豐潔也禮月令仲¶
　夏大雩雨暘禱祀由来尚矣然居心行政若不出於仁¶
　民愛物之誠徒懐僥倖希冀妄邀福庇何異縁木求魚¶
　此理朕見之甚明且確爾一身繫闔省烝黎之休戚當¶
　思所以致感之實兢業自持勤慎不怠庶幾徵應如立¶
　竿見影也¶
　　　雍正五年十一月初七日山東廵撫(臣/)塞楞額謹¶
　　奏為恭報瑞雪事查東省於十月初三初四十九二¶
<pb:KR2f0009_WYG_026-43b>¶
　　　十以及二十七等日六府六州陸續申報得雪自¶
　　　三四寸以至八九寸一尺不等四野均沾訪之農¶
　　　圃老民僉云小春節氣得瑞雪霑足誠来年豐稔¶
　　　之嘉兆也合將瑞雪情形繕摺恭報謹¶
　　奏¶
　直隸山西河南皆已得雪朕正為山左繫念覽爾此奏¶
　深為快暢然更須春雨應時綿綿接續為佳耳¶
　　　雍正五年十一月二十四日山東廵撫(臣/)塞楞額¶
<pb:KR2f0009_WYG_026-44a>¶
　　謹¶
　奏為請調回塘撥之兵以専責成以實營伍事伏查¶
　　各省設立塘撥遞送部文京報俱係提塘召募土¶
　　著令其沿途遞送其工食銀兩出自通省各衙門¶
　　㸔報各官按季解貯藩庫提塘赴司請領惟東省¶
　　則不然自省至京設立塘撥悉用撫標兩營歩兵¶
　　遞送由來巳乆不知始自何年但營兵自應随營¶
　　操練不便擅為塘撥之用况東省各州縣原有閲¶
<pb:KR2f0009_WYG_026-44b>¶
　　報銀三千餘兩儘可僱募以供遞送(臣/)請将原撥¶
　　塘兵盡行撤回以實營伍其遞送公文之人即令¶
　　提塘召募沿途土著良民承充其通省閲報銀兩¶
　　亦令解貯藩庫按季支給提塘為募夫工食之費¶
　　如此則營伍塘撥均有裨益再查當日派撥之時¶
　　原無報部文案今撤兵歸營似可無庸具¶
　題(臣/)謹繕摺奏¶
聞伏候¶
<pb:KR2f0009_WYG_026-45a>¶
聖鑒批示遵行謹¶
　奏¶
此奏甚屬可嘉應如是料理近日古北提臣楊鯤亦經¶
摺奏此事當日派撥雖云未曽報部今若不具題存案¶
恐將來仍蹈故轍况他省塘撥不無𩔖此者見朕允爾¶
題請則亦不得不倣效而行矣¶
　　同日又¶
　奏為叩懇¶
<pb:KR2f0009_WYG_026-45b>¶
聖恩俯允¶
陛見事竊思(臣/)自叩辭¶
天顔以來業逾一載犬馬戀¶
主㣲忱固已時深夙夜而地方應行政務尤當敬領¶
睿謨(臣/)心繫¶
闕廷因恐曠誤職業未敢冒昧瀆請茲封印在即事務¶
　　少閒且東省宻邇¶
　神京徃返不須一月敢懇¶
<pb:KR2f0009_WYG_026-46a>¶
聖恩容(臣/)於封印後輕騎減從兼程赴都叩請¶
聖安面聆¶
聖訓不惟瞻¶
天仰¶
聖之誠得以稍展而吏治民生之事亦得有所遵循矣¶
　　(臣/)不勝激切待¶
命之至謹¶
　奏¶
<pb:KR2f0009_WYG_026-46b>¶
今嵗不必來京幫助陜西騾頭一事切須悉心料理勤¶
加訪察嚴飭屬貟禁止胥吏毋致滋弊使不至踵前陋¶
習擾累地方始不負朕委任之意至於採買騾頭必肥¶
壯者方可入選一路解送官吏尤宜審擇勤幹之員諸¶
凡豐裕從事毋令其艱窘倘或至於賠累則誤事矣勉¶
之¶
更有備用二千兵丁一事候朕諭到盡心辦理¶
　　同日又¶
<pb:KR2f0009_WYG_026-47a>¶
　　奏為恭報瑞雪事前十月内得過雨雪情形(臣/)已陳¶
　　奏在案今於十一月十七十八等日又復連朝大雪¶
　　　四野均沾各州縣俱報稱積雪至七八寸一尺不¶
　　　等當此一陽来復之候得此大雪繽紛實為豐年¶
　　　之兆理合恭報為此謹¶
　　奏¶
　冬雪頻仍朕懐深慰果能恪秉公忠之念以上報朝廷¶
　下安黎庶¶
<pb:KR2f0009_WYG_026-47b>¶
穹蒼之錫嘏朕可為汝操左劵也勉之敬之¶
　　　雍正五年十二月十八日山東廵撫(臣/)塞楞額謹¶
　　奏為恭謝¶
　天恩事前(臣/)兩次齎摺家人回東俱䝉¶
　皇上欽賜湯羊(臣/)恭設香案望¶
　闕叩頭謝¶
　恩祗領訖為此繕摺恭謝¶
　天恩謹¶
<pb:KR2f0009_WYG_026-48a>¶
　　奏¶
　王師將有西藏之役由此而遂向準噶爾布昭天討亦¶
　未可定軍需重任部臣内一時不得其人欲調爾來經¶
　畫故及早諭知以便徐為預備此事即在廷議政大臣¶
　朕尚未露其端調爾大約在明嵗夏秋之間此數月内¶
　可將地方政務加意整飭宻之又密毋得洩露特諭¶
　　　雍正六年正月十一日山東廵撫(臣/)塞楞額謹¶
　　奏為恭報瑞雪事上年十二月二十九日濟南得雪¶
<pb:KR2f0009_WYG_026-48b>¶
　　　三寸四野均沾嗣據各屬陸續申報俱於是日得¶
　　　雪二三四寸不等不惟二麥自茲暢茂將見禾苖¶
　　　亦可乗時布種矣合將瑞雪情形繕摺恭報謹¶
　　奏¶
　今嵗雨雪可謂¶
天恩浩蕩率土均沾滇省從來雪少去冬竟深至二尺人¶
　所罕聞見者朕實感戴慶幸而倍生惕厲之心願與諸¶
　卿共相懋勉其靖共爾位毋或荒寧慎之慎之¶
<pb:KR2f0009_WYG_026-49a>¶
　　雍正六年正月二十八日山東廵撫(臣/)塞楞額謹¶
　奏為請¶
㫖事竊准吏部咨欽奉¶
上諭著各省督撫於所屬知縣内揀選一人作速咨送¶
　閩省交與髙其倬常賚酌量於緊要縣缺補用欽此¶
　　欽遵(臣/)揀選得蓬萊縣知縣楊一正在任年乆歴¶
　　練老成可以咨送抑(臣/)更有請者原任金鄉縣知¶
　　縣郭允彝丁艱離任現在候咨歸旗歴任六載有¶
<pb:KR2f0009_WYG_026-49b>¶
　　餘辦事明敏才具練達若咨送閩省堪勝緊要縣¶
　　缺(臣/)因人材起見越例具¶
　奏或將現任知縣楊一正咨送或將丁憂知縣郭允¶
　　彝聲明緣由咨送閩省之處伏候¶
聖鑒批示遵行謹¶
　奏¶
令楊一正徃閩是郭允彜若居官果優具本題留送部¶
引見可也¶
<pb:KR2f0009_WYG_026-50a>¶
　　同日又¶
　奏為請¶
㫖事正月二十六日接准部咨奉¶
㫖山東按察使楊紹補授直隸布政使山東布政使岳¶
　濬調補山西布政使張坦麟調補山東布政使欽此¶
　　(臣/)查東省現在存庫之正雜錢糧共有三百四十¶
　　餘萬兩闗係重大現在道府内無堪署藩篆之員¶
　　仰懇¶
<pb:KR2f0009_WYG_026-50b>¶
皇上天恩將岳濬暫留東省俟張坦麟到任交代明白¶
　　之後再令赴山西新任為此謹¶
　奏¶
所請是足見慎重錢糧之意已有㫖命張坦麟速来交¶
代矣¶
　　雍正六年二月十二日山東廵撫(臣/)塞楞額謹¶
　奏為恭報雨雪事二月初四日省城大雪復據各府¶
　　州縣陸續報稱是日有得雨入土四五寸不等之¶
<pb:KR2f0009_WYG_026-51a>¶
　　　處有得雪三四寸不等之處合將得過雨雪情形¶
　　　恭摺奏¶
　聞謹¶
　　奏¶
　深慰朕懐實代汝不勝慶幸也但不可遂爾放逸惟心¶
　存敬畏拳拳弗失勤吏治暢民情¶
上蒼之響應朕可力保也慎之又慎期共勉之¶
　　　同日又¶
<pb:KR2f0009_WYG_026-51b>¶
　　奏為遵¶
　㫖宻議據實覆奏事竊(臣/)接准和碩怡親王戸部尚書¶
　　　蔣廷錫奉¶
　上諭宻寄信與河南山西山東督撫每省於歩兵内挑¶
　　　選二千人等因寄字到(臣臣/)遵即酌定議稿先後¶
　　　宻寄與河南督臣山西撫臣㑹商在案查河南督¶
　　　臣山西撫臣㑹稿内以所挑之兵俱屬歩兵無庸¶
　　　給與騎坐馬匹等語(臣/)思各兵長途䟦渉恐難歩¶
<pb:KR2f0009_WYG_026-52a>¶
　　　行謹議各給騎馬一匹又㑹稿内止云酌量&KR0637;委¶
　　　管轄各官帶徃等語其應派官貟數目騎坐馬匹¶
　　　製備行裝銀兩未經分析置議(臣/)之所議㣲有參¶
　　　差理合聲明統祈¶
　皇上訓示遵行謹¶
　　奏¶
　此事田文鏡石麟俱經奏過作何辦理之處朕已酌定¶
　準則諭明田文鏡矣爾等總在田文鏡處畫一而行¶
<pb:KR2f0009_WYG_026-52b>¶
　　　雍正六年二月二十六日山東廵撫(臣/)塞楞額謹¶
　　奏為恭報得雨日期事竊二月二十二日濟南省城¶
　　　自寅時下雨起至戌時止舒徐綿宻田土透足近¶
　　　省州縣俱報均沾其去省逺者尚未報到謹將得¶
　　　雨情形繕摺謹¶
　　奏¶
　直隸亦然¶
天恩溥博欣幸之懐筆不能喻此喜與爾同之但須加勉¶
<pb:KR2f0009_WYG_026-53a>¶
　加慎方克承¶
上蒼之眷顧也勖哉¶
　　　同日又¶
　　奏為據實奏¶
　聞事竊(臣/)於放告日有青州府臨胊縣民孫有明狀稱¶
　　　同縣民姚瀛盗伐伊樹又佔伊地畝在按察司衙¶
　　　門控告行府審為誣告批令枷責哀鳴親審等語¶
　　　(臣/)閲其詞内為争地爭樹細事歴經審理結案未¶
<pb:KR2f0009_WYG_026-53b>¶
　　　准逐出詎孫有明走出門外随拏小刀刺傷肚腹¶
　　　至晚殞命其中有無寃抑是否畏罪脱逃控告不¶
　　　准以致自盡之處除批令按察司嚴查詳報外合¶
　　　將孫有明因告不准自刺縁由據實奏¶
　聞謹¶
　　奏¶
　爾身任封疆當知大體似此𤨏屑不應奏之事瀆奏必¶
　有應奏之事隠匿而不奏聞者在朕甚疑之¶
<pb:KR2f0009_WYG_026-54a>¶
　　同日又¶
　奏為請¶
㫖事竊查藩庫内有扣存支發河工銀六千九百六十¶
　　七兩係歴年陸續扣存部費之項據布政使岳濬¶
　　詳稱部費名色巳經革除此銀請存為地方公用¶
　　等情前來合行¶
　奏明撥充公用再查濟南省城墻垣坍塌之處甚多¶
　　(臣/)於去歳已委員確估共需工料銀四千七十餘¶
<pb:KR2f0009_WYG_026-54b>¶
　　兩又查東昌府屬之聊城等縣運河堤岸多有單¶
　　薄毎遇河水長發之時易於衝決以致河水灌入¶
　　民田(臣/)現在將作何修築堅固之處委貟查估(臣/)¶
　　請將此項扣留部費銀兩即作此城工河工之用¶
　　理合奏¶
聞謹¶
　奏¶
城垣堤岸均宜修葺但不可令浮冒以填不肖官吏之¶
<pb:KR2f0009_WYG_026-55a>¶
貪壑¶
　　同日又¶
　奏為欽奉¶
上諭事本年二月十一日准内閣寄字内開雍正六年¶
　　二月初六日大學士馬齊朱軾張廷玉孫柱等奉¶
上諭闕里興修工程已經三年何以至今尚未告竣爾¶
　等可寄信與廵撫塞楞額令董事諸臣實心料理務¶
　使堅固昭垂永乆毋得惜費省工擔延時日報竣之¶
<pb:KR2f0009_WYG_026-55b>¶
　後朕或親詣展禮或遣親王大臣前徃俟再降諭㫖¶
　　欽此(臣/)到任後即擬刻日興修催儹告竣以期仰¶
　　副我¶
皇上尊師重道之至意無如都司鈕國璽所買之木多¶
　　不如式經(臣/)¶
　題叅革職審擬随委濟東道牟錝元等協同承修各¶
　　官將木植逐一丈量確估其缺少之梁柱枋桁等¶
　　大木以及漏估未買各料已動支庫銀先後委員¶
<pb:KR2f0009_WYG_026-56a>¶
　　星夜赴江廣購買應用到工之日方可定限完工¶
　　今奉内閣寄到¶
上諭詢問除另文咨呈内閣外合將¶
聖廟工程至今尚未告竣緣由據實陳明謹¶
　奏¶
内閣轉奏時另有諭㫖似此既經咨呈必到朕覽之事¶
又無不便聲明應行密奏之隠情何必多此一番煩瀆¶
亦可謂不體朕之至矣¶
<pb:KR2f0009_WYG_026-56b>¶
　　雍正六年三月二十七日山東廵撫(臣/)塞楞額謹¶
　奏為恭謝¶
天恩事(臣/)齎摺家人回東捧到¶
欽賜皇輿全圗(臣/)跪迎進署恭設香案望¶
闕叩頭謝¶
恩祗領訖(臣/)敬捧跪閲山川疆理細宻周詳惟有慎重¶
　　祕藏於公餘細心體察以期仰副我¶
皇上誘掖指示之¶
<pb:KR2f0009_WYG_026-57a>¶
　聖心為此繕摺恭謝¶
　天恩謹¶
　　奏¶
　此圗實難得之寳物也尺幅萬里普天一覽乃前代之¶
　所無費¶
聖祖數十年苦心積慮所成當珍重之¶
　　　同日又¶
　　奏為恭報雨澤事竊查東省前於二月二十二日得¶
<pb:KR2f0009_WYG_026-57b>¶
　　　過大雨又於三月初四五等日各屬報到得雨大¶
　　　小不等今於十四日又得大雨四野霑足又於二¶
　　　十一日自申時起至次日天明止細雨綿宻各屬¶
　　　亦報均沾仰賴¶
　皇上𢎞福雨𤾉時若田禾茂盛各屬糧價亦因之日漸¶
　　　平減合行恭報上慰¶
　聖懐謹¶
　　奏¶
<pb:KR2f0009_WYG_026-58a>¶
　春雨優渥朕心深慰但章奏中動稱仰頼𢎞福此等語¶
　朕實厭聞爾等若不秉公察吏顛倒刑政縱容衿棍肆¶
　行無忌以至百姓銜怨含寃則乖氣致異惟仰頼朕一¶
　人之𢎞福以感召¶
天和可乎似此不經虚文諛奏有何益處觀所言之不實¶
　即卜中情之偽矣果能竭力効忠殫心奉職¶
上天之眷祐朕可信其必也將爾科甲虚套習氣務湏盡¶
　情洗滌若少留一分必受一分之累戒之¶
<pb:KR2f0009_WYG_026-58b>¶
　　　同日又¶
　　奏為奏明事竊查院司分規經(臣/)¶
　　奏明以充解餉添平之費如有餘剰聽作彌補從前¶
　　　掛批之用巳奉¶
　㫖准行在案今雍正六年春季部撥西餉一百三十六¶
　　　萬兩查運解西餉並無添平飯銀之費(臣/)因通查¶
　　　此番省用之分規以及庫存餘平併七分耗羨共¶
　　　銀四萬六千七百三十八兩零查前撫(臣/)陳世倌¶
<pb:KR2f0009_WYG_026-59a>¶
　　於雍正三年賑濟被水貧民曽動用濟南東昌臨¶
　　清博平等府州縣倉榖原議院司道府公捐還項¶
　　統計應捐共銀七千三十四兩迄今事隔三載官¶
　　多更易既不便責令後官代捐又不便著落前官¶
　　賠補(臣/)請將此番節省之分規等項銀兩内撥出¶
　　七千三十四兩以補當日未捐之項庶以公完公¶
　　而倉項不至虚懸矣為此謹¶
　奏¶
<pb:KR2f0009_WYG_026-59b>¶
此事宜確察的實朕意其未必然也不過借此巧為開¶
銷虧空耳若前項倉榖果因濟貧動用今為之買補還¶
項正所謂以公完公當然之舉也¶
　　雍正六年四月二十六日山東廵撫(臣/)塞楞額謹¶
　奏為遵¶
㫖查明覆奏事竊查河工効力人員等支給養贍銀兩¶
　　一案經布政使岳濬具摺¶
　奏稱河工効力仇廷樞等十四員經前任廵撫陳世¶
<pb:KR2f0009_WYG_026-60a>¶
　　倌批准毎月毎貟給薪水銀四兩此項應否停止¶
　　欽奉¶
硃批與廵撫酌量如果實心効力又當一論如陳世倌¶
　狥情給發不但應行停止從前給過之項還當著落¶
　陳世倌賠補又奏稱侍衛張炳等四貟先准兵部咨¶
　　開此等人員應否給與俸禄酌量辦理随經布政¶
　　使張保議給養贍銀四兩武進士范學海等亦經¶
　　張保詳明一體支給此項或應停止或應酌減伏¶
<pb:KR2f0009_WYG_026-60b>¶
　　候¶
聖裁批示等因奉¶
硃批亦如前諭欽此(臣/)㑹同商酌細查原巻仇廷樞等¶
　　俱稱身家&KR0507;實在部具呈情願効力之員若又給¶
　　與薪水是與情願効力之意不符陳世倌批令給¶
　　領甚屬不合(臣/)任内仍聽照前支領疎忽之咎亦¶
　　實難辭相應将仇廷樞等在陳世倌任内支領過¶
　　銀兩著落陳世倌賠補在(臣/)任内支領過銀兩(臣/)¶
<pb:KR2f0009_WYG_026-61a>¶
　　　應照數賠還查侍衛張炳武進士范學海等與情¶
　　　願効力人貟有間其支過銀兩可否准銷出自¶
　聖恩至効力各貟不應支給(臣/)失於詳查不勝惶悚待¶
　　　罪之至叩懇¶
　皇上天恩恕(臣/)愚昧免(臣/)檢舉實(臣/)之厚幸也為此謹¶
　　奏¶
　如果實心效力著有勞績則不必追賠若並無效力之¶
　處虚糜月費則應著落本人賠補係陳世倌狥情批給¶
<pb:KR2f0009_WYG_026-61b>¶
　則當著落代賠朕原㫖甚明今此等處俱未聲明遽議¶
　令陳世倌賠補朕殊不解一切辦理不求允協總為一¶
　已地歩起見陋矣¶
　¶
　¶
　¶
　¶
硃批諭㫖巻二十六¶
