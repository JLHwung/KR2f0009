# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:22.853072
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百八十五
<pb:KR2f0009_WYG_185-1a>¶
　欽定四庫全書¶
硃批諭㫖巻一百八十五¶
硃批趙向奎奏摺¶
　　　江南蘇州布政使(臣/)趙向奎謹¶
　　奏為恭謝¶
　天恩事竊(臣/)山右鄙儒初任溧水知縣調繁嘉定部議¶
　　　因公革職䝉¶
　恩從寛留任旋䝉引¶
<pb:KR2f0009_WYG_185-1b>¶
　見又荷¶
　天恩復還原職¶
　特陞廬州府知府繼又疊沐¶
　聖恩陞授巡糧二道今復奉¶
　㫖超擢蘇州布政使三載之間末職下僚洊膺方岳重¶
　　　任¶
　皇上之寵眷愈渥小(臣/)之報稱愈難銜感愈切除經詳¶
　　　院代題謝¶
<pb:KR2f0009_WYG_185-2a>¶
　恩外今於三月十五日浙江織造(臣/)許夢□至(臣/)衙門¶
　　　恭傳¶
　聖㫖賜給(臣/)漆匣四箇鎖袱俱全許(臣/)得用摺子著令¶
　　　送交怡親王呈¶
　　進欽此(臣/)恭設香案望¶
　闕叩頭祗領訖伏念(臣/)何人斯至䝉¶
　皇上恩許摺奏俾葵藿微忱得以上逹¶
　天聽(臣/)惟有勉竭駑駘益加謹恪以圖仰報¶
<pb:KR2f0009_WYG_185-2b>¶
　洪恩於萬一而已為此謹¶
　　奏¶
　試捫心自問並仰觀於¶
天若不做一出色人物以全朕顔面於汝安乎否耶勉之¶
　勉之之道無他技術惟將公私二字辨别清楚而巳但¶
　秉彛天良與任性粗猛似是而非切不可因於心無愧¶
　遂欲徑情率意鹵莽而行必當臨事精詳愼密方無¶
　舛謬凡百過猶不及以適中為要勉為之¶
<pb:KR2f0009_WYG_185-3a>¶
　　江南蘇州布政使(臣/)趙向奎謹¶
　奏為恭繳¶
硃批事雍正六年五月初五日(臣/)家人齎捧¶
皇上硃批(臣/)摺到署跪讀¶
上諭訓勉周詳言言鍼砭(臣/)雖至愚敢不時加警惕仰¶
　　遵¶
聖恩提命所有原奉¶
硃批奏摺一扣理合恭繳謹¶
<pb:KR2f0009_WYG_185-3b>¶
　奏¶
訓勉雖詳能遵行與否須看爾之造化何如朕亦難强¶
之使然也¶
　　江南蘇州布政使(臣/)趙向奎謹¶
　奏為㨿實奏¶
聞事(臣/)於本年二月二十五日到任核查前司張坦麟¶
　　交代冊内收存正項銀兩俱無虧缺應解刑工等¶
　　部飯食等銀亦無短少此外止有另貯在庫銀二¶
<pb:KR2f0009_WYG_185-4a>¶
　　萬一千三百四兩零㨿稱此項係伊任内贏餘已¶
　　經¶
　奏明歸公不可輕動其餘應解戸部飯食及添平等¶
　　銀三萬七千三十九兩零並無存庫(臣/)當即移咨¶
　　查詢據張坦麟覆稱此項飯食解費應於雍正六¶
　　年分所收耗羨銀内動支起解(臣/)據咨具詳奉撫¶
　　(臣/)陳時夏批示部餉飯食原係各屬每年隨徴解¶
　　司交収自應按年按欵將屬解之銀支用至於耗¶
<pb:KR2f0009_WYG_185-4b>¶
　　羨解司¶
　奏明六年為始以供六年公用並非以充從前年分¶
　　飯食解費今何得藉詞牽抵等語(臣/)復又録批移¶
　　咨催解而坦麟仍行固執前項銀兩終無著落但¶
　　存庫銀兩現准部咨提解京餉八十六萬餘兩勒¶
　　限八十日到都目今限期己迫因解費未㨿移交¶
　　致稽起解且交代限期己滿(臣/)不敢自蹈徇隠之¶
　　咎除詳明督撫臣聽候具¶
<pb:KR2f0009_WYG_185-5a>¶
　題外事關司庫錢糧重務理合繕摺奏¶
聞伏乞¶
皇上睿鑒批示施行謹¶
　奏¶
於此一事觀爾不能秉公執正惟知阿順撫臣深負朕¶
擢用之恩已有㫖矣似此借題䧟人徒害自身而巳何¶
益之有審觀目今巳往朕用人行政之道歷歷可鑑除¶
還朕一公字是字餘無他策也¶
<pb:KR2f0009_WYG_185-5b>¶
　　江南蘇州布政使(臣/)趙向奎謹¶
　奏為恭謝¶
天恩事竊(臣/)䝉¶
聖主特恩擢陞江蘇布政使又䝉¶
俯准部議許(臣/)交代清楚給假數月回籍營𦵏自問何¶
　　人乃荷¶
皇上錫類宏慈下逮微賤(臣/)雖捐糜頂踵何由仰報萬¶
　　一兹因前司張坦麟交代案内尚有解部飯食等¶
<pb:KR2f0009_WYG_185-6a>¶
　　銀未楚(臣/)先經摺¶
　奏現在候¶
㫖一俟¶
皇上批示到日即將此案料理清楚束裝回籍所有微¶
　　(臣/)感激¶
天恩下情理合先行繕摺¶
　奏謝更有請者江蘇為錢糧重地藩司任大責重一¶
　　切事宜有奏摺未能盡悉必靣¶
<pb:KR2f0009_WYG_185-6b>¶
　奏始得詳明者可否容(臣/)於給假離任後趨赴¶
闕廷一一靣奏跪聆¶
指示則地方𦂳要事宜俱有遵守矣如䝉¶
俞允(臣/)即兼程進京後再行回籍合併聲明謹¶
　奏¶
應先回籍料理完畢然後赴京靣請訓㫖¶
　　江蘇布政使(臣/)趙向奎謹¶
　奏為恭繳¶
<pb:KR2f0009_WYG_185-7a>¶
硃批叩謝¶
天恩事六月十七日(臣/)家人齎摺回署欽奉¶
硃批(臣/)跪讀之下感激慙悚伏念(臣/)一介庸愚䝉¶
皇上洪恩超擢藩司受事之後即將前司張坦麟交盤¶
　　冊内逐一清查俱無虧缺惟因存解戸部銀兩例¶
　　有飯食等銀咨詢前司隨准移覆擬於六年耗羨¶
　　内動支(臣/)即㨿詳兩院奉前撫(臣/)陳時夏批駁按¶
　　年按款不准牽抵斯時(臣/)因耗羨歸公事屬初行¶
<pb:KR2f0009_WYG_185-7b>¶
　　無例可稽惟拘不敢擅動之見以致不能顯然别¶
　　白是非秉公抗拒皆(臣/)識見淺陋之處咎實難辭¶
　　䝉¶
皇上天地包容不即加罪¶
硃批訓飭諄切開導(臣/)雖下愚敢不悔悟竭忠報效(臣/)¶
　　已於署撫(臣/)張坦麟任内詳明動支飯食等銀於¶
　　七月十五日隨正解部訖一切交代俱巳清楚具¶
　　結所奉¶
<pb:KR2f0009_WYG_185-8a>¶
硃批理應恭繳謹¶
　奏¶
既自知過咎當以為終身戒倘再有類此不公形迹則¶
難容輕恕矣¶
　　江南蘇州布政使(臣/)趙向奎謹¶
　奏為耗羨一案酌議畧有定規先繕清單恭呈¶
睿鑒事(臣/)䝉¶
皇上天恩畀以蘇藩重任又䝉¶
<pb:KR2f0009_WYG_185-8b>¶
恩准給假回籍𦵏親惟有銜結¶
髙厚勉圖報稱應將任内一二𦂳要案件先行辦理方¶
　　敢就道如清戸清糧一案已經確議通詳由督(臣/)¶
　　范時繹具¶
　題外其耗羨一案因撫(臣/)陳時夏未經竣局署撫(臣/)¶
　　張坦麟與(臣/)細加詳議逐一酌𣲖畧有定規惟公¶
　　用之内尚有幾款現經署撫(臣/)咨詢行查未經覆¶
　　到今署撫(臣/)張坦麟奉¶
<pb:KR2f0009_WYG_185-9a>¶
　命赴任江西行令再加核議(臣/)不敢草率擅專應侯署¶
　　　撫(臣/)尹繼善到任商酌妥辦完結另行奏¶
　聞(臣/)現在遵¶
　㫖給假於九月初七日卸事十五日起行回籍合將先¶
　　　行定議欵項繕具清單恭呈¶
　睿鑒伏乞¶
　皇上俯賜指示欽遵為此謹¶
　　奏¶
<pb:KR2f0009_WYG_185-9b>¶
　尹繼善到任後自必料理清楚奏聞於朕也¶
　¶
　¶
　¶
　¶
　¶
　¶
硃批諭㫖巻一百八十五¶
