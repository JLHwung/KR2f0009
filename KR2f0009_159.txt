# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:21.728863
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百五十九
<pb:KR2f0009_WYG_159-1a>¶
　欽定四庫全書¶
硃批諭㫖巻一百五十九¶
硃批萬際瑞奏摺¶
　　　雍正三年九月十八日廣東提督(臣/)萬際瑞謹¶
　　奏恭請¶
　皇上聖安¶
　朕安¶
　昨董象緯來京陛見其人甚不足取爾其勉力盡職為¶
<pb:KR2f0009_WYG_159-1b>¶
　一良帥與朕顔面増光毋致被其嗤笑¶
　　　同日又¶
　　奏為欽奉¶
　上諭事雍正三年九月十二日接兵部劄付内開七月¶
　　　二十一日奉¶
　上諭萬際瑞來京時曽經面奏海防㑹汛一事殊屬不¶
　　便朕諭同總督孔毓珣詳議具奏近朕訪問熟悉海¶
　　洋情形之人多稱水師㑹哨於弭盗之法實為有益¶
<pb:KR2f0009_WYG_159-2a>¶
　據其所奏俱各甚有條理爾部可行文與萬際瑞且¶
　不必㑹同總督令伊先與熟悉水師之人如瓊州總¶
　兵黄助等將㑹哨實在有益之處㑹同詳加酌議此¶
　外有諳練海洋情形者亦廣加採訪將情由先行具¶
　摺奏聞再與總督㑹同議奏欽此為此合劄該提督¶
　　欽遵施行等因到(臣/)竊查海防㑹哨由來已久雖¶
　　亦有益但洋汛遼濶一望無涯定例二月六月出¶
　　廵配撥兵船揚帆逺去本汛前後未免空虛迨至¶
<pb:KR2f0009_WYG_159-2b>¶
　　回汛經時久逺恐有姦船乘機竊發或致疎虞此¶
　　(臣/)所以鰓鰓過慮也兹奉¶
諭㫖㑹同新授瓊州總兵(臣/)黄助詳加酌議粤省洋面¶
　　東西袤延約數千里微(臣/)歴任雷瓊東洋雖未深¶
　　知西汛一帶皆所熟悉自龍門協而東海安營&KR1681;¶
　　州營吳川營電白營春江協廣海寨香山協沿海¶
　　水師聯絡布置分據險要(臣/)等愚見各營分遣遊¶
　　守等官龍門協廵至海安海安營廵至&KR1681;州&KR1681;州¶
<pb:KR2f0009_WYG_159-3a>¶
　　營廵至吳川吳川營廵至電白電白營廵至春江¶
　　春江協廵至廣海廣海寨廵至香山自香山東至¶
　　南澳亦一體交環無事則來往遊廵保固汛防有¶
　　警則奮力追擒無分疆界上下各汛聨絡循環交¶
　　相廵哨則姦船自無可乗之隙矣且所廵洋面易¶
　　於遍歴務限一月之内往復一週始則自東而西¶
　　繼則自西而東各取地方官印結查驗以杜中途¶
　　停泊之弊再或按季輪委總兵副將一貟親歴廵¶
<pb:KR2f0009_WYG_159-3b>¶
　　查以稽察各汛之勤惰如有廵哨不力者立即掲¶
　　㕘徇情容隐一併嚴加議處庶交相警勵不敢怠¶
　　玩偷安羣力畢宣汛防各宻海疆永獲寧謐之休¶
　　矣此(臣/)等管蠡之見以為各汛聨絡時廵較之㑹¶
　　哨更為周宻也再自香山東至南澳水師各營尚¶
　　未深悉容(臣/)到任後逐一詳查如外有諳練海洋¶
　　情形者亦廣加採訪另具摺¶
　奏謹將水師㑹哨一事遵¶
<pb:KR2f0009_WYG_159-4a>¶
㫖先行繕摺差瓊州鎮標把總齎捧奏¶
聞謹¶
　奏¶
此係極有闗係之事不宜固執己見當與督撫孔毓珣¶
楊文乾等悉心熟議籌畫萬全而行既非目前急務何¶
必忙廹詳加斟酌可也¶
　　同日又¶
　奏竊(臣/)質本庸愚謬膺重寄夙夜惴惴恐致隕越凡¶
<pb:KR2f0009_WYG_159-4b>¶
　　有可以寧謐海疆之計莫不深思熟慮以期仰報¶
聖恩於萬一伏查瓊州一郡孤懸海外夙稱險要郡北¶
　　十里則有白沙海口諸港商船輳集洵為瓊治之¶
　　咽喉巳設水師副將一貟兼轄瓊山文昌㑹同澄¶
　　邁臨髙五縣港汛哨船一十四隻分廵守隘布置¶
　　得宜誠無可慮惟崖州一營離郡千里逼近安南¶
　　實為全瓊之後戸所轄汛地横亙海面四百餘里¶
　　除小港不計外内有大蛋保平三亞榆林赤嶺望¶
<pb:KR2f0009_WYG_159-5a>¶
　　樓大港六道各設礮臺防守港外悉連大洋其衝¶
　　要處所較之各州邑為多在在可以泊船廵防更¶
　　宜加宻雖有遊擊一貟駐劄州城職非水師兼無¶
　　船隻設有警息未免束手無策(臣/)身任封疆不得¶
　　不思及未雨綢繆之計請於崖營遊擊一缺改設¶
　　水師設立哨船分防要汛東至萬營之桐棲港西¶
　　至儋營之英潮港洋面毗連俱屬險要輪撥汛弁¶
　　不時遊廵與海口之水師協上下㑹哨則南北交¶
<pb:KR2f0009_WYG_159-5b>¶
　　嚴東西兼顧全瓊處處皆成苞桑之固矣微(臣/)深¶
　　知崖營甚屬緊要敬陳一得之愚至於設立哨船¶
　　作何設法應請¶
皇上敕下督撫二臣逐加詳議非(臣/)愚昧所能擅及也¶
　　為此具摺¶
　奏請伏祈¶
睿裁謹¶
　奏¶
<pb:KR2f0009_WYG_159-6a>¶
崖營改設水師是否合宜㑹同督撫臣酌商具奏¶
　　雍正四年四月初八日廣東提督(臣/)萬際瑞謹¶
　奏為恭報地方米價雨水情形事竊粤東自入春以¶
　　來雨水不一除髙雷廉三府雨水調匀米價每石¶
　　七八錢不等南韶瓊三府雨水未多米價每石一¶
　　两一二錢不等外其惠潮廣肇四府去嵗歉收今¶
　　春復隂雨連綿米價近日漸至二兩一石至潮州¶
　　各屬先於二月内毎石即長至二兩四五錢再碣¶
<pb:KR2f0009_WYG_159-6b>¶
　　石南澳二鎮緣地處海隅商販不前升斗難求(臣/)¶
　　目擊維艱咨商督撫二臣随將潮府各邑倉穀酌¶
　　量動支分發平糶陸續接濟民食并撥鄰近州縣¶
　　倉穀分運碣石南澳二鎮平糶招徠商販米價稍¶
　　平兹三月二十外天氣方晴積水漸退禾秧現在¶
　　及時種插或豐或歉俟收割之後容(臣/)另摺¶
　奏報至廣州府城亦因米價騰貴設立官厰平糶米¶
　　穀四月初六日據廣州城守副將賀捷禀稱三月¶
<pb:KR2f0009_WYG_159-7a>¶
　　　三十日省城附近男婦多人因赴各厰買米喧嚷¶
　　　争閙遂擁至撫臣衙門將頭門打開擁入大堂毁¶
　　　爛堂上什物經撫標官兵驅逐趕散拿獲數人尚¶
　　　未發落等因到(臣臣/)身任封疆不敢壅於上¶
　聞理合將地方情形雨水米價一併繕摺奏¶
　聞謹¶
　　奏¶
　此事已據楊文乾僃悉上聞矣所奏知道了¶
<pb:KR2f0009_WYG_159-7b>¶
　前董象緯到京奏稱若論戎行效力究竟旗員勝似漢¶
　人且更有卑鄙狹小之語朕因曉諭云我朝自¶
世祖定鼎¶
聖祖相繼撫御寰區以來八十餘年深仁厚澤淪肌浹髄¶
　凡有血氣者莫不尊親無論旗漢誰非臣子悉皆一體¶
　輸忠争相報效寧有彼此之分況當日三逆之變漢臣¶
　中多有盡節者旗人内亦有從叛者安見漢不如旗即¶
　以目前比較楊琳孔毓珣某臧某否董象緯萬際瑞孰¶
<pb:KR2f0009_WYG_159-8a>¶
　優孰劣爾試思之當據董象緯覆奏孔毓珣原强似楊¶
　琳萬際瑞則逺不如臣随歴數汝之不及伊處朕向伊¶
　云俟萬際瑞到任受事後果不及爾朕則閉口無言矣¶
　曽經降有如斯諭㫖汝若不加勉自勵被董象緯之竊¶
　笑當為何如耶不但不及董象緯倘所行之事被人指¶
　摘談論仰面對¶
天於心安乎將此諭時時捧誦黽勉奉行毋少怠忽庶副¶
　朕望¶
<pb:KR2f0009_WYG_159-8b>¶
　　　雍正四年七月二十四日廣東提督(臣/)萬際瑞謹¶
　　奏為恭謝¶
　天恩事雍正四年七月十二日(臣/)齎摺家人回粤恭捧¶
　皇上欽賜各種藥錠到(臣臣/)即望¶
　闕叩頭謝¶
　恩祗領訖所有(臣/)奏地方米價雨水情形摺内欽奉¶
　硃批諭㫖(臣/)跪誦之下惶悚靡已竊念(臣/)邊海庸愚才¶
　　　疎識淺蒙¶
<pb:KR2f0009_WYG_159-9a>¶
皇上隆恩畀以廣東提督重任汲深綆短殊多隕越但¶
　　(臣/)心有餘惟恐才力不逮非敢自棄於¶
君父之前今蒙¶
皇上推心置腹令(臣/)時時黽勉奉行更念粤東地處炎¶
　　方¶
特頒仙錠以備時用(臣/)之遭逢實千古所希有惟有殫¶
　　心竭力益加砥礪以仰報¶
髙深於萬一耳所有欽奉¶
<pb:KR2f0009_WYG_159-9b>¶
硃批諭㫖并微(臣/)感激蟻悃理合繕摺¶
　奏謝謹¶
　奏¶
覽奏知道了大凡居官第一操守為要至辦理諸事切¶
戒自是當集思廣益取衆善以為己用乃封疆大臣最¶
所當務者也勉之¶
　　同日又¶
　奏為恭報粤東夏禾收成惠府秋水汎濫事竊照粤¶
<pb:KR2f0009_WYG_159-10a>¶
　　東自四月以後雨水調均早禾秀實收成俱有八¶
　　分惟潮府沿海一帶地土瘠薄止有七分今通省¶
　　米價一兩内外不等潮屬稍貴但二季晚禾又經¶
　　及時種插可慶大有詎意七月十六日颶風暴雨¶
　　陡發異常兵民房屋多被吹倒兼霪雨連綿至二¶
　　十一日始晴而洪水泛漲惠府與歸善縣皆成澤¶
　　國四面汪洋城内街巷兵民出入俱乘小艇各處¶
　　房屋多被水淹倒塌二十二日水勢愈長博羅縣¶
<pb:KR2f0009_WYG_159-10b>¶
　　亦被水淹至惠協及(臣/)標中左右前四營遊擊衙¶
　　署盡被水淹城廂兵民俱奔髙處城上棲身(臣/)與¶
　　地方官多雇船隻在城廂内外廵視救護被水難¶
　　民加意防範多方撫恤不至失所外至於城垣房¶
　　屋倒塌丈尺間數與人民有無淹斃以及惠屬之¶
　　各州縣曽否被災俟水退之日僃細查明另行摺¶
　奏所有惠府被水情形理合繕摺奏¶
聞謹¶
<pb:KR2f0009_WYG_159-11a>¶
　　奏¶
　惠州等處被水據楊文乾業已奏聞宜敎導兵民人等¶
　消弭災眚之道常存善心毋造惡業力行好事敬信¶
神明則地方上自無此等事矣今當被災之際彈壓匪類¶
　不致乘機生事極為要務慎之¶
　　　雍正四年九月二十日廣東提督(臣/)萬際瑞謹¶
　　奏為鎮(臣/)貪鄙徇私事竊照總兵一官為封疆大臣¶
　　　務宜亷潔持躬端方矢志方可表率將僃整飭營¶
<pb:KR2f0009_WYG_159-11b>¶
　　　伍今查得碣石鎮總兵官陳良弼處已不端穢行¶
　　　昭著任用字識孔超家人王祖苛索漁船規例毎¶
　　　漁船一對索銀八兩汕尾港内共收銀六百六十¶
　　　兩右營把總張隆經收交駐碣提塘康照帶繳鮜¶
　　　門港共收銀三百三十兩係右營千總楊忠收繳¶
　　　以致右營守僃廖勇每對漁船亦索取規例銀三¶
　　　兩六錢毫無顧忌右營港内如此中左二營可知¶
　　　(臣/)訪聞既確何敢徇隐理合據實宻¶
<pb:KR2f0009_WYG_159-12a>¶
　奏伏乞¶
皇上睿鑒施行謹¶
　奏¶
陳良弼係一老將且又熟諳水師似此歴練之貟殊屬¶
難得若猶不至曠廢營務虧缺職守當彼此和衷朂勉¶
遷改爾等提鎮不能一德同心與地方無益所奏朕頗¶
不以為然觀此爾甚乏調停作用也¶
　　同日又¶
<pb:KR2f0009_WYG_159-12b>¶
　奏為報明田禾城舍被水衝塌事竊照粤東惠郡於¶
　　雍正四年七月十七至二十等日颶風大雨洪水¶
　　泛濫先經(臣/)將被水情形繕摺具¶
　奏續據惠協副將稟報七月二十四日水勢方定計¶
　　髙二丈有餘於次日漸退府城四門被水淹浸共¶
　　倒卸城垣二十餘丈歸善縣城垣共倒卸十餘丈¶
　　田禾俱被水淹府縣城廂内外以及鄉荘共倒房¶
　　屋數千餘間又據(臣/)標右營遊擊稟報河源縣因¶
<pb:KR2f0009_WYG_159-13a>¶
　　七月十七至二十等日風雨交作河水漲發老城¶
　　倒壊八缺新城倒壊四缺民房漂流無数等情又¶
　　據惠協左營都司禀報博羅縣七月十八九等日¶
　　連朝風雨洪水泛濫沿江十五圖田地低窪者盡¶
　　被水淹城鄉房屋共倒塌千有餘間等情又據東¶
　　莞營守僃稟報廣州府屬之東莞縣七月二十外¶
　　水勢泛漲兵民房舍倒塌無數等情又據増城營¶
　　遊擊禀報増城縣七月二十等日潦水湧漲田禾¶
<pb:KR2f0009_WYG_159-13b>¶
　　被水淹浸民房倒塌無數等情又准潮州總兵咨¶
　　報程鄉縣七月十七八等日颶風大雨洪水暴漲¶
　　城内水滿二尺城垣倒缷九丈城鄉内外兵民房¶
　　屋倒塌甚多等因又據惠來營遊擊禀報惠來縣¶
　　七月十六日起風雨七晝夜兵民房屋多有倒壊¶
　　所種晚禾二三分俱被水淹低田衝決等情又准¶
　　髙州總兵咨報亷州府七月初八日起至十二日¶
　　止狂風大雨倒缷城垣二十餘丈等因又據羅定¶
<pb:KR2f0009_WYG_159-14a>¶
　　協副將禀報羅定州七月十九日至二十五日霪¶
　　雨淋漓溪河湧漲州城近河城垣倒缷十有餘丈¶
　　田禾房舍幸無大損等情各到(臣臣/)查以上被水¶
　　州縣惟程鄉縣淹斃男婦四口其餘並無傷損至¶
　　於各屬營汛塘房墩樓排柵倒爛甚多除咨㑹督¶
　　撫二臣檄飭文員將城垣塘汛速行修葺以固地¶
　　方外詎惠府於八月十六七八等日大雨滂沱連¶
　　綿不息洪水復漲較前雖小二尺而歸善博羅東¶
<pb:KR2f0009_WYG_159-14b>¶
　　莞三縣沿江一帶以及廣州府屬之増城縣山水¶
　　滙發兵民房舍復有傾頹晚禾補插者悉行淹壊¶
　　秋成恐致歉收(臣/)身任封疆理合繕摺奏¶
聞謹¶
　奏¶
地方上一切災祥自應絲毫無隐據實奏聞爾等職任¶
封疆遇斯等事全頼從容調度撫恤彈壓若聼信小人¶
妄言驚惶失措以致揺惑衆心則汝難辭其罪也¶
<pb:KR2f0009_WYG_159-15a>¶
　　同日又¶
　奏為報明馬價羨餘急公修造兵房事竊惠郡連遭¶
　　洪水業將民舍城垣倒缷情形另摺¶
　奏明兹有(臣/)標五營内共倒兵房二百五十五間毎¶
　　間估計銀四兩需用修造銀一千零二十兩此項¶
　　銀兩即於五營馬價内之羨餘動用查東省馬價¶
　　每匹額定銀二十一兩九錢(臣/)委員廣西購買或¶
　　十二三兩或十五六兩不等每年總計羨餘有千¶
<pb:KR2f0009_WYG_159-15b>¶
　　金以外(臣/)先因五營盔甲新舊不一無以壮營伍¶
　　而收實用原擬¶
　奏明捐造盔甲今兵丁棲止無所現存有餘銀八百¶
　　兩不得不先行修造俟再有盈餘另為製造盔甲¶
　　等項至於五營中之噐械惟鳥鎗略為短小本年¶
　　五月内督(臣/)孔毓珣捐銀五百兩(臣/)即興工打造¶
　　鳥鎗六百桿已經工竣除給發各兵操演外理合¶
　　繕摺一併奏¶
<pb:KR2f0009_WYG_159-16a>¶
聞伏乞¶
皇上睿鑒施行謹¶
　奏¶
此舉甚是凡事有緩急先後之宜湏權其輕重為之豈¶
可固執而不通融耶¶
　　雍正五年八月初十日山東登州總兵官(臣/)萬際¶
　　瑞謹¶
　奏為奏¶
<pb:KR2f0009_WYG_159-16b>¶
聞事竊照東省登萊青諸郡沿海一帶應行修築礮臺¶
　　十九座經前任撫(臣/)陳世倌與前任鎮(臣/)黄元驤¶
　　㑹同委員先築八角口礮臺一座以為成式續將¶
　　文登營轄汛成山衛之龍口東崖文登縣之馬頭¶
　　嘴北岸寧福營轄汛萊陽縣之丁字嘴即墨營轄¶
　　汛即墨縣之巉山膠州營轄汛膠州之唐島口安¶
　　東營轄汛諸城縣之亭子蘭六處礮臺興工脩築¶
　　又經前任鎮(臣/)黄元驤具疏¶
<pb:KR2f0009_WYG_159-17a>¶
　題報在案嗣據各該營陸續呈報亭子蘭馬頭嘴丁¶
　　字嘴龍口東崖唐島口巉山等六處俱已修築完¶
　　工經(臣/)逐加親驗六處所修礮臺工程俱各堅固¶
　　一如八角口礮臺之式又查有萊州營轄汛掖縣¶
　　之三山口礮臺現在興工修築尚未告竣其餘未¶
　　曽興工修築礮臺十一座内有文登營轄汛成山¶
　　衞之養魚池膠州營轄汛膠州之古鎮口即墨營¶
　　轄汛即墨縣之黄龍荘安東營轄汛日照縣之龍¶
<pb:KR2f0009_WYG_159-17b>¶
　　汪口四處亦屬緊要趁此天長日暖秋收之後正¶
　　可修築(臣/)現在咨明撫(臣/)塞楞額檄飭該地方官¶
　　照式繪圗估計興工在案其餘七座内有(臣/)標右¶
　　營轄汛黄縣之砪磯島乃一條沙線生出海面十¶
　　數餘里離村頗逺竝無船隻灣泊經(臣/)查驗實係¶
　　僻處應移築於膠州營轄汛浮山所之青島口此¶
　　島為膠州門戸乃船隻灣泊之所實係衝處又有¶
　　文登營轄汛寧海州之南横海面雖無沙石但口¶
<pb:KR2f0009_WYG_159-18a>¶
　　門太厰船隻難泊亦非緊要之地應移築於文登¶
　　營轄汛寧海州之黄島此島與南横相去十里可¶
　　以灣泊船隻實係衝處一轉移間二處所築礮臺¶
　　俱收實濟而錢糧亦不至虛費矣理合繕摺¶
　奏請可否容(臣/)咨商撫(臣/)塞楞額將砪磯南横二處¶
　　礮臺移改伏乞¶
皇上睿鑒施行謹¶
　奏¶
<pb:KR2f0009_WYG_159-18b>¶
移僻就衝甚善與塞楞額商酌行之¶
　　雍正六年二月初十日山東登州總兵官革職留¶
　　任(臣/)萬際瑞謹¶
　奏為請¶
㫖事竊查(臣/)屬武定營轄汛佘家港地方係鹽徒出沒¶
　　要口經前任撫(臣/)陳世倌於雍正二年十二月内¶
　題明將本營守僃帶領馬步兵丁八十名移駐專司¶
　　廵緝於雍正三年四月内該處闔商公呈長蘆鹽¶
<pb:KR2f0009_WYG_159-19a>¶
　　(臣/)莽鵠立議以完課銀兩内每銀一百兩外加銀¶
　　一兩以助移駐官兵薪水之資經莽鵠立批准每¶
　　年該汛守僃差目兵赴鹽政衙門領回散給查守¶
　　僃一年得助銀二百四十兩馬兵二十名得助銀¶
　　四百八十兩步兵六十名得助銀七百二十兩一¶
　　年共計銀一千四百四十兩但(臣/)思守僃自有俸¶
　　薪養糧兵丁各有月餉養贍其移駐汛防捍衞地¶
　　方廵緝私販分所當然何必有資助之私(臣/)受¶
<pb:KR2f0009_WYG_159-19b>¶
恩深重不敢徇情欺隐理合據實¶
　奏明請¶
㫖將此項銀兩可否歸於正項鹽斤之内伏乞¶
聖裁遵行謹¶
　奏¶
此項銀兩不闗國計民生出於衆商樂從何必裁革過¶
為苛刻但毋因此一奏奉有朕諭遂乃自以為利則更¶
不可也¶
<pb:KR2f0009_WYG_159-20a>¶
　　雍正六年四月二十一日山東登州總兵官革職¶
　　留任(臣/)萬際瑞謹¶
　奏為敬抒管見仰祈¶
睿鑒以僃採擇事竊(臣/)謭劣庸才屢多罪愆荷蒙¶
髙厚之恩優容格外夙夜思維無可報稱茍有一得之¶
　　愚曷敢緘黙不言請為我¶
皇上敬陳之¶
　　一武科鄉試録宜分别進¶
<pb:KR2f0009_WYG_159-20b>¶
　呈也查文科賓興之期¶
欽命廷臣典試撫臣為之監臨中式之後將試巻送部¶
　　磨勘¶
　國家造就人才之至意巳詳且盡矣惟武科一途外¶
　　場弓馬技勇以及内場文字俱屬撫臣之專任其¶
　　中才技各有短長未免公私莫辨(臣/)愚請嗣後於¶
　　鄉試録上令撫臣註明弓馬技勇文字三項進¶
　呈或内外場俱優或外場好而内場平常或内場好¶
<pb:KR2f0009_WYG_159-21a>¶
　　而外場稍次者俱分析註明進¶
　呈并行咨部查核俟㑹試之年將内場優而外場稍¶
　　次者另編衞字號先期奏¶
聞名數¶
欽定中式若干名以僃衞所之用其武進士前一半選¶
　　授營缺後一半選授衞缺之例似可變通停止倘¶
　　新科武舉内有文字荒謬弓馬技勇不堪者或被¶
　　主考糾㕘或被部臣彈劾將撫臣議處至歴科武¶
<pb:KR2f0009_WYG_159-21b>¶
　¶
　¶
　　新科一體編入號内㑹試如此則名噐慎重而實¶
　　收得人之效矣¶
　　一盗首住址州縣宜分别議處也查雍正四年七¶
　　月内九卿㑹議欽奉¶
上諭一案嗣後編排保甲地方官有不實力奉行不能¶
　　稽查盗賊或别經發覺或經科道糾㕘將耑管州¶
<pb:KR2f0009_WYG_159-22a>¶
　　縣官照不能察緝姦民例降二級調用兼轄統轄¶
　　各官照例議處等因奉¶
㫖著以一年為限欽遵在案又定例承緝各官務期必¶
　　獲盗首如不獲盗首雖獲賊過半於免罪之外仍¶
　　罰俸一年限一年緝拿限滿不獲罰俸二年再限¶
　　一年緝拏再不獲降一級留任等語是盗首之重¶
　　於夥盗也明矣但竝未嚴定有盗首住址州縣分¶
　　别議處之例則承審各官止以已經拏獲一語結¶
<pb:KR2f0009_WYG_159-22b>¶
　¶
　¶
　　而本州縣自行拏獲者或係别州縣人而為該管¶
　　地方官自行察出拏獲到案者俱從寛免其處分¶
　　如本案所獲盗首非係本州縣人將供出住址州¶
　　縣之專兼各官職名照不能察緝姦民例㕘處保¶
　　甲排頭一體治罪倘鄰近地方官拏獲盗首係伊¶
　　住址本州縣案内之犯除拏獲鄰近之地方官仍¶
<pb:KR2f0009_WYG_159-23a>¶
　　照例議叙外應將本案之州縣官亦從寛免議以¶
　　便互相協力緝拏如鄰近地方官拏獲盗首非伊¶
　　住址本州縣案内之犯别入鄰境為盗首者仍将¶
　　該管地方專兼等職名照例㕘處至本案盗首自¶
　　行首出并夥盗内首出盗首者係伊住址本州縣¶
　　案内之犯將專管州縣各官均應從寛定議以杜¶
　　諱縱審係别州縣住址者仍將專管各官照例議¶
　　處其有揑稱盗首病故并將夥盗嚇認盗首嫁禍¶
<pb:KR2f0009_WYG_159-23b>¶
　　於别地方者經該管上司審出指名¶
　題㕘從重議處倘該管上司不行詳審朦混結案經¶
　　别案發覺將該管上司一并嚴加議處如此則保¶
　　甲嚴而盗風息矣¶
　　以上二條(臣/)不揣愚陋謬陳管見是否可採伏祈¶
皇上睿鑒施行謹¶
　奏¶
捕盗處分不妥協處非止一端實因出於無可如何之¶
<pb:KR2f0009_WYG_159-24a>¶
故處分輕則愈肆懈弛處分重又難免諱匿葢疎宻皆¶
非寛嚴兩礙適中之法奚從而得盗風之息要在文武¶
大吏公正嚴明實心任事方為㧞本塞源之道若只於¶
例限處分内講究是所謂縁木而求魚也庸有益乎¶
　　同日又¶
　奏為請嚴積引之弊以裕¶
　國課事竊(臣/)一介武夫識見淺陋於鹽政事宜尤多¶
　　未諳縁莅任東省一載有餘凡遇營汛拏獲私鹽¶
<pb:KR2f0009_WYG_159-24b>¶
　　一經交縣便稱有引開釋(臣/)實未解其故随細心¶
　　訪察始知東省每年有積引二十六萬餘道俱係¶
　　截角殘引以資其營私之弊一遇拏獲到官將殘¶
　　引重複影射姦商侵蝕牢不可破今雖查出而毎¶
　　年可増數萬兩之引課已暗耗於積引之中(臣/)身¶
　　任封疆杜絶私販係(臣/)之責是以據實入¶
告伏乞¶
皇上委員徹㡳清查庶姦商知所畏懼而可増之引課¶
<pb:KR2f0009_WYG_159-25a>¶
　　不至飽若輩之私橐矣理合繕摺具¶
　奏伏祈¶
皇上睿鑒施行謹¶
　奏¶
所奏可嘉另有諭㫖¶
　　雍正六年五月十九日山東登州總兵官革職留¶
　　任(臣/)萬際瑞謹¶
　奏為恭謝¶
<pb:KR2f0009_WYG_159-25b>¶
天恩事雍正六年五月十二日(臣/)齎摺家人回登恭捧¶
御賜各種藥錠到(臣臣/)跪迎至署望¶
闕叩頭謝¶
恩祗領訖當將¶
　奏摺啓視欽奉¶
硃批盗風之息要在文武大吏公正嚴明實心任事方¶
　為拔本塞源之道若只於例限處分内講究是所謂¶
　縁木而求魚也庸有益乎欽此(臣/)跪讀之下仰見我¶
<pb:KR2f0009_WYG_159-26a>¶
皇上睿謨廣逺弭盗務在清源(臣/)謹遵¶
㫖檄飭將弁訓練廵防實心任事公正嚴明毋負職守¶
　　以期仰報¶
髙厚於萬一為此繕摺¶
　奏謝所有奉到¶
硃批奏摺一併恭繳伏乞¶
皇上睿鑒謹¶
　奏¶
<pb:KR2f0009_WYG_159-26b>¶
覽¶
所奏知縣闗拮一摺留中候另有諭㫖内外大臣悉皆¶
如是秉公無隐事事據實入告毫弗瞻顧何慮天下不¶
大治耶勉之勉之更莫改移此志¶
　　雍正六年六月二十一日山東登州總兵官(臣/)萬¶
　　際瑞謹¶
　奏為恭謝¶
天恩事雍正六年六月初四日(臣/)齎摺家人回登恭捧¶
<pb:KR2f0009_WYG_159-27a>¶
皇上御賜新花樣紗二聨到(臣臣/)随恭設香案望¶
闕叩頭謝¶
恩祗領訖伏念(臣/)邉海庸愚愆尤屢積荷蒙¶
皇上宥過之仁不加擯棄已屬過分何當¶
温㫖嘉勉復叨¶
寵賚覩雲霞之璀璨捧出¶
　鳯城瞻綺繡之輝煌頒來¶
　天府芬芳四季豈惟開放千紅飛舞盈圖寧止疊臻¶
<pb:KR2f0009_WYG_159-27b>¶
　　百福(臣/)何人斯遭此¶
曠典¶
聖恩愈厚報稱愈難惟有竭盡駑駘益矢冰兢仰酬¶
髙厚於萬一耳所有微(臣/)感激之私理合繕摺¶
　奏謝并將奉到¶
硃批奏摺一併恭繳伏乞¶
皇上睿鑒謹¶
　奏¶
<pb:KR2f0009_WYG_159-28a>¶
覽奏謝知道了凡事秉公據實一無隐諱是乃人臣輸¶
忠之極則勉之¶
　　同日又¶
　奏為歴陳引票積弊以肅鹽政事竊照山東六府行¶
　　鹽有引票之不同多寡之不一(臣/)細加察核查登¶
　　萊青三府全食票鹽東昌府全食引鹽濟南府屬¶
　　之章邱鄒平淄川長山新城齊東濟陽青城新泰¶
　　萊蕪武定陽信海豐樂陵濱州利津霑化蒲臺等¶
<pb:KR2f0009_WYG_159-28b>¶
　　十八州縣并兗州府屬之沂州費縣俱食票鹽又¶
　　濟屬之臨邑陵縣德平及兗屬之郯城則引鹽票¶
　　鹽俱食至二郡所屬之别州縣則皆食引鹽雖引¶
　　鹽票鹽均辦¶
　國課但查順治十七年長蘆鹽(臣/)馮班條議東省票¶
　　引一疏内開查濟南府屬章邱等二十二州縣俱¶
　　行票鹽其與兗東兩郡食引鹽之州縣址壤錯接¶
　　票鹽過季方謂私鹽姦商一票到手騾馱馬載旦¶
<pb:KR2f0009_WYG_159-29a>¶
　　暮公行一季九十日之中勤者八九次少者五六¶
　　次票鹽流弊蠧¶
　國病商乞¶
敕部確議悉令改引歸商等因經部議不准行今且竝¶
　　不按例退銷過季之票公然運行查雍正五年七¶
　　月内據䕶理武定營遊擊李景泰詳稱原任遊擊¶
　　徐英任内拏獲鹽車五輛並無票引經陽信縣審¶
　　據商人吳裕德供稱委係夏季引鹽因持票之張¶
<pb:KR2f0009_WYG_159-29b>¶
　　全之帶病先行等情開釋銷案又雍正五年九月¶
　　内濟南城守營把總曲成貴拏獲無票私鹽五車¶
　　先經按運二司所取商人王永升初供據稱所運¶
　　之鹽部票是春夏二季的夫春夏之票何以行銷¶
　　秋冬二季之鹽影射之明驗已彰彰畢露矣尚有¶
　　雍正四年七月内武定州拏獲無票散鹽八車行¶
　　非運鹽大路經武定州審稱押車之于現龍短少¶
　　食費赴集借錢及後到荘原帶部票不便於泥水¶
<pb:KR2f0009_WYG_159-30a>¶
　　拏出又因雨大繩蓆霉爛將鹽砍包散装大路泥¶
　　濘車由小路遶行等情僅以責懲銷案夫遶道即¶
　　係販私砍包又屬違例至狡辨借錢方回又不將¶
　　部票拏出騐㸔明係臨時影射又雍正五年五月¶
　　内武定營盤獲越境無票私鹽五車經長山縣審¶
　　稱押車之董永剛暮夜錯行道路因昏黑不將部¶
　　票給㸔今交撥商張奎光帶來呈騐亦不杖責銷¶
　　案均不照定例内鹽引相離同私鹽法追㫁再查¶
<pb:KR2f0009_WYG_159-30b>¶
　　東省額引四十五萬五百四十八道内除河南江¶
　　南所屬十五州縣共銷引十四萬三千四百一十¶
　　道此係隔省未便與東省徹底核算外其濟兗東¶
　　三府食引鹽者共五十一州縣核算地丁額銀一¶
　　百五十餘萬兩共銷引三十萬一千五百七十六¶
　　道登萊青及濟兗二府所屬有食票鹽并引票兼¶
　　食者共五十三州縣核算地丁銀一百八十餘萬¶
　　兩共銷票十萬三千四百五十二道兼銷引五千¶
<pb:KR2f0009_WYG_159-31a>¶
　　五百六十二道夫州縣之數不相上下核算地丁¶
　　數又差多而銷鹽之引與票何至多寡相去數倍¶
　　則影射侵蝕之弊不又曉然共見者耶且歴城章¶
　　邱俱屬濟南之大邑歴城編戸九十八里額徵地¶
　　丁銀六萬有餘銷引九千八百三十八道章邱編¶
　　戸一百零三里額徵地丁銀七萬有餘所銷票引¶
　　則四千一百二十八道齊河為下中之邑編戸二¶
　　十七里額徵地丁銀二萬有餘銷引四千零七道¶
<pb:KR2f0009_WYG_159-31b>¶
　　鄒平為上中之邑編戸五十七里額徵地丁銀三¶
　　萬有餘所銷票引則一千四百九十三道即此數¶
　　縣而論懸殊若斯是引鹽尚藉積引以營私而票¶
　　鹽更不湏積引以侵蝕也葢因商領引至場舂築¶
　　包鹽永阜場截一角舂至蒲闗秤掣截一角至濼¶
　　闗秤掣截一角運至州縣賣銷截一角掣鹽毎季¶
　　一次退引按季繳銷一季之内似難重複影射自¶
　　有積引一項而重複影射之弊生若行紅扒票之¶
<pb:KR2f0009_WYG_159-32a>¶
　　章邱鄒平濟東濟陽臨邑青城陵縣新泰德平武¶
　　定濱州蒲臺萊蕪等十三州縣稍近鹽河亦赴永¶
　　阜場舂鹽將票引截一角過蒲闗秤掣截一角至¶
　　州縣截一角而濼闗非所經之地故不與焉較之¶
　　引鹽巳少一闗秤掣盤驗矣惟新泰一縣又過濼¶
　　闗掣驗截一角其行黒扒票之四十州縣不近鹽¶
　　河赴各場舂鹽截一角至州縣截一角姦商一票¶
　　到手一季之内時日既寛重複影射越行鄰境殆¶
<pb:KR2f0009_WYG_159-32b>¶
　　無虛日且紅扒黑扒之票俱不按季繳銷其弊尚¶
　　可問歟(臣/)謹據實奏¶
聞仰祈¶
皇上聖鑒徹底查究酌丁増額其紅黑票引立法稽察¶
　　繳銷庻積弊除而鹽政肅矣為此謹¶
　奏¶
此奏可嘉之至内外文武大臣留心地方事宜凡遇一¶
切利病咸肯如此詳悉奏聞則胡弊不除曷令不行也¶
<pb:KR2f0009_WYG_159-33a>¶
已有㫖徹底查究矣¶
　　同日又¶
　奏為奏¶
聞事竊(臣/)查得雍正四年八月内原任鎮(臣/)黄元驤任¶
　　内據武定營遊擊徐英詳稱廵兵張璉等於雍正¶
　　四年七月二十五日協同州役至濱州城南開河¶
　　地方拏獲私鹽九百餘包並無引票又無人看守¶
　　随行汛弁移州查明等情續據濱州審稱據商人¶
<pb:KR2f0009_WYG_159-33b>¶
　　韓恒升夥計趙允琦供稱所堆包鹽竝非私鹽縁¶
　　商人去年積滯部票一千道無本舂運延至今年¶
　　三五月内始舂完過闗已經銷賣二十二包存鹽¶
　　九百七十八包籲請道憲通融代銷章邱未蒙批¶
　　允始著船戸運貯開河店旁等情審釋銷案查定¶
　　例内引票按季繳銷過季即屬違例今雍正三年¶
　　票引何以積至四年三五月始過蒲闗秤掣截角¶
　　如何造冊奏銷查濱州毎年額票二千七百一十¶
<pb:KR2f0009_WYG_159-34a>¶
　　三張毎季不敷七百張今狡辨無本舂運以至積¶
　　滯票引一千張是雍正三年秋季之内該州即無¶
　　官鹽食矣且遲至四年七月方銷二十二包則十¶
　　月之久該州豈盡食淡者乎隔年票引違例影射¶
　　實由積引一項得以藉口朦混行私(臣/)下質庸愚¶
　　前¶
　奏未能盡悉但(臣/)之微忱自難逃¶
聖明洞鑒再有雍正五年五月内武定營拏獲無票散¶
<pb:KR2f0009_WYG_159-34b>¶
　　鹽三車經霑化縣於七月内訊據押車之生員王¶
　　于升供稱因受暑帶票先行等因審釋詳報近於¶
　　雍正六年六月十六日始據武定營詳稱此案業¶
　　䝉院憲批示將生員王于升革頂鹽斤變價入官¶
　　准有霑化縣移覆等情即此一批與别案逈異從¶
　　前通同侵蝕之弊已可知矣(臣/)謹據實一并奏¶
聞伏乞¶
皇上睿鑒施行謹¶
<pb:KR2f0009_WYG_159-35a>¶
　奏¶
亦有㫖飭查矣¶
　　雍正六年七月二十二日山東登州總兵官(臣/)萬¶
　　際瑞謹¶
　奏為奏¶
聞事竊(臣/)於雍正六年五月初一日抵省㑹審把總曲¶
　　成貴一案業於本年六月初三日將㑹審情由繕¶
　　䟽具¶
<pb:KR2f0009_WYG_159-35b>¶
　題請¶
㫖在案嗣後接閲邸報已於六月十八日奉¶
㫖這事情著總督田文鏡秉公嚴審定議具奏該部知¶
　道欽此但未奉到部文不敢擅行回登兹於七月二¶
　　十日據即墨營㕘將禀稱訪得萊州府屬髙宻縣¶
　　地方一名弔荘有徐秀家一起來歴不明之人往¶
　　來不定朝散夜聚正在㑹商縣令設法察拏随有¶
　　比鄰徐萬欽赴縣首告該汛把總随即㑹同縣令¶
<pb:KR2f0009_WYG_159-36a>¶
　　帶兵前往弔莊宻行查拏巳獲得徐秀徐明髙哲¶
　　善楊濟張興徐廷徐可得王福臣吳應元小忙等¶
　　十名經縣審訊俱皆供係邪敎又供出夥黨牛三¶
　¶
　¶
　¶
　¶
　¶
<pb:KR2f0009_WYG_159-36b>¶
　¶
　¶
　¶
　¶
宜回本任何必等候部文¶
　　雍正六年十月初五日山東登州總兵官(臣/)萬際¶
　　瑞謹¶
　奏為奏¶
<pb:KR2f0009_WYG_159-37a>¶
聞事竊(臣/)邊海庸愚謬膺封疆重寄無能報效時懐覆¶
　　餗兹䝉兵部劄開奉¶
㫖田文鏡著授為河東總督管理山東河南二省事務¶
　　欽此(臣/)捧閲之下不勝欣幸獨是遥隔兩省未得¶
　　親覩儀型兹督(臣/)田文鏡於本年九月二十三日¶
　　以公事親赴東省濟南府(臣/)分宜往謁躬聆敎言¶
　　藉以整飭營伍寧謐海疆且督(臣/)田文鏡之居心¶
　　行事悉本我¶
<pb:KR2f0009_WYG_159-37b>¶
皇上之所指示洵足為法是以(臣/)輕騎減從於十月初¶
　　六日起程赴省所有微(臣/)起程日期理合恭摺奏¶
聞伏乞¶
皇上睿鑒謹¶
　奏¶
此行極是應往一見者¶
　　雍正七年九月初三日浙江提督(臣/)萬際瑞謹¶
　奏為恭請¶
<pb:KR2f0009_WYG_159-38a>¶
　陛見跪聆¶
　聖訓事竊(臣/)閩海陋質謭劣庸材䝉¶
聖祖仁皇帝豢養深恩涓埃未效愆過頻仍復荷我¶
　皇上如天之仁¶
　逾格優容歴畀封疆重任犬馬圖報毫無寸績捫心自¶
　　　愧夙夜靡寧今又叨䝉¶
　殊恩補授浙江提督承¶
　聖恩之浩蕩感激難名而下(臣/)勉欲竭盡駑駘無如才¶
<pb:KR2f0009_WYG_159-38b>¶
　　　非經濟知乏權衡膺此海疆重寄實慮不能勝任¶
　　　若非欽承¶
　聖訓指示機宜則控馭海防茫無措施且(臣/)自雍正三¶
　　　年¶
　陛見後迄今五載未獲趨覲¶
　天顔犬馬依戀時切夢寐仰懇¶
　聖慈恩准容(臣/)輕騎馳赴¶
　闕廷叩請¶
<pb:KR2f0009_WYG_159-39a>¶
聖安跪聆¶
訓㫖俾(臣/)知所遵循不致隕越以曠職守誠¶
聖主造就之隆恩而犬馬積年戀¶
主之私亦得以稍展矣為此繕摺¶
　奏請伏乞¶
皇上睿鑒施行謹¶
　奏¶
地方緊要不必懇請赴闕李衞秉公持正實心奉職與¶
<pb:KR2f0009_WYG_159-39b>¶
田文鏡同一軌轍為朕所倚信之督臣百凡領其敎益¶
而行更將從前在粤瞻顧徇隐舊習徹底洗除汝來京¶
面聆訓㫖亦不過此數語而已登鎮一任實屬無忝如¶
能遵循弗失再加勤慎亦可以告無過矣況目今浙省¶
一切整理無甚大費更張為難處也¶
所奏礮臺式樣一摺留中¶
　　雍正七年十一月二十四日浙江提督(臣/)萬際瑞¶
　　謹¶
<pb:KR2f0009_WYG_159-40a>¶
　奏為請更弁兵實在食糧年月以杜頂冒事竊(臣/)案¶
　　查雍正四年陞任江西南贛鎮(臣/)石雲倬¶
　奏請將各營兵丁更正實在姓名年貎奉有¶
俞㫖欽遵在案但兵丁姓名年貎既經更正而食糧年¶
　　分仍造舊兵年月未免弊竇叢生(臣/)䝉¶
皇上隆恩畀以提督重寄抵浙任事考查兵丁冊籍有¶
　　三五嵗食糧者亦有未生而先食糧者種種舛謬¶
　　不止一兵一弁詰其所以僉云積習相沿失於改¶
<pb:KR2f0009_WYG_159-40b>¶
　　正(臣/)思名糧之確實稽察以年貎為慿歴伍之淺¶
　　深考核以冊籍為據若頂接名糧仍造舊兵入伍¶
　　年月則朦混頂冒之弊難以查考除現在飭令各¶
　　營逐一更正外但恐與從前所送部冊不符理合¶
　　據實奏¶
聞伏乞¶
皇上睿鑒施行謹¶
　奏¶
<pb:KR2f0009_WYG_159-41a>¶
凡事但當據實辦理若慮前冊不符該部駁查何難僃¶
將情由聲明也奚庸此番瀆奏¶
　　同日又¶
　奏竊照(臣/)標五營兵丁荷䝉¶
皇恩賞給銀一萬八十兩營運生息以僃一時之用經¶
　　原任提(臣/)陳天培按數借給五營兵丁奉有¶
諭㫖著陳天培一一歸還交與接任提督另行料理倘¶
　借給銀兩内兵丁有不能清還者著陳天培照數賠¶
<pb:KR2f0009_WYG_159-41b>¶
　補欽此欽遵經署提(臣/)冉起鳯接䝉兵部劄付随移¶
　　咨陳天培行催五營繳還本銀四千九百兩有零¶
　　兹(臣/)於雍正七年十月抵寧任事復移咨行催續¶
　　據五營將僃詳稱兵丁一時實難全措今又繳還¶
　　銀二千三百餘兩前後共歸還本銀七千二百餘¶
　　兩尚缺少一萬零七百餘兩伏懇來年作三季繳¶
　　還等情據此(臣/)查原任提(臣/)陳天培現羈江省候¶
　　質而兵丁銀兩到手俱已用去一時實難全歸可¶
<pb:KR2f0009_WYG_159-42a>¶
　　否俟來年作三季歸還以清公項至兵丁内倘有¶
　　逃亡事故實不能清償者應於原任提臣名下照¶
　　數賠補其已歸銀兩候凑足八千之數擬交鹽道¶
　　衙門轉發殷商連環具結領運按月一分起息俱¶
　　經札商督(臣/)李衞接准回札在案再此項本銀俟¶
　　來秋方可全完則經年利息即按陸續歸本而算¶
　　缺少實多相應一併奏請¶
皇上睿鑒批示以便遵行謹¶
<pb:KR2f0009_WYG_159-42b>¶
　奏¶
銀一到手自必花費無存今莫可如何只得聽其歸還¶
耳¶
　　雍正八年三月二十五日浙江提督(臣/)萬際瑞謹¶
　奏為奏報雍正六年分收過公糧餉米製造軍装甲¶
　　械數目仰祈¶
睿鑒事竊照浙省各標協營嵗需製造修整軍装甲械¶
　　等費自雍正五年四月内經前任提(臣/)石雲倬¶
<pb:KR2f0009_WYG_159-43a>¶
　奏定每兵一百名准留公糧守餉三分按年製造修¶
　　整軍械業經接任提(臣/)陳天培將雍正五年四月¶
　　起至雍正六年二月止通省各標營收過公糧製¶
　　造軍械總數具摺¶
　奏報在案今(臣/)於雍正七年十月内到任檢查雍正¶
　　六年分公糧開銷數目未經¶
　奏報當將各標協營送到雍正六年三月起至歳底¶
　　止公糧製造各項軍装所開工料價值逐細查核¶
<pb:KR2f0009_WYG_159-43b>¶
　　多寡不同恐有浮冒濫銷情弊随經一一親行弔¶
　　驗内惟紹協製造籐牌片刀牌刀三項造不合式¶
　　現在飭令重造賠補外今(臣/)查得浙江通省各標¶
　　協營馬步水戰守兵共四萬九百零五名除各官¶
　　随丁外應存公糧守餉一千一百一十八名自雍¶
　　正六年三月起至十二月止共餉米銀一萬三千¶
　　四百七十四兩零又撫標營自雍正五年六月起¶
　　至雍正六年十二月止共計收過餉米銀二百七¶
<pb:KR2f0009_WYG_159-44a>¶
　　十二兩零通省合共收過公糧餉米銀一萬三千¶
　　七百四十六兩零謹將雍正六年分製造過軍装¶
　　甲械數目另單臚列恭呈¶
御覽共計用過銀九千八百二十七兩零又加雍正五¶
　　年分透用銀二千五百九十六兩零二共用銀一¶
　　萬二千四百二十三兩零内撫標前因公糧不敷¶
　　經督(臣/)李衞給發鹽庫公項銀七百四十兩零添¶
　　用外通省標營共於收存公糧餉米銀内動用過¶
<pb:KR2f0009_WYG_159-44b>¶
　　銀一萬一千六百八十二兩零實浄存銀二千六¶
　　十四兩零留為次年應用為此繕摺¶
　奏報伏乞¶
皇上睿鑒施行謹¶
　奏¶
此不過一筆花賬朕奚暇觀覽既未委員查核亦何足¶
為慿且未有如此瑣屑煩瀆之理據奏陳天培將雍正¶
五年分總數奏報在案等語汝今踵陳天培之故步無¶
<pb:KR2f0009_WYG_159-45a>¶
非欲令將來代替之人效法汝所為耳倘遇有識見者¶
斷不蹈襲斯等庸愚轍迹依樣葫蘆汝意或以曽奏過¶
三字作為張本冀免日後敗露之虞乎汝自抵浙以來¶
兵民交怨聲名甚劣里巷之間有李太保督浙萬民安¶
業萬提督到任闔省胥䜛之謡未知得聞否也汝前在¶
粤諸事瞻徇朕訓汝振作者整理戎政操練營伍之謂¶
豈令不論是非曲直一味苛刻耶從來下愚伎倆非過¶
則不及奈何奈何試觀李衞並非優柔沽譽之人輿情¶
<pb:KR2f0009_WYG_159-45b>¶
之不怨而感者以其善善惡惡咸出於公也今汝偏於¶
搜求刻厲欲以仰合朕意專事嚴峻操切以防督臣㕘¶
論滿懐皆係假公濟私之心寧有不招衆怨沸騰者乎¶
朕意無他惟喜適中合理而已假若憾朕以為寛嚴均¶
屬不可殊難為官乃汝過當不能折中之故於朕何尤¶
似此不知自反庸愚鄙見朕俱洞鑒無遺且朕諄諄命¶
汝凡事呈請督臣指示而行係極易為之舉汝必不肯¶
一一就近領敎是誠何心朕實不解將此諭亦令督臣¶
<pb:KR2f0009_WYG_159-46a>¶
李衞知之¶
　　雍正八年六月十一日浙江提督(臣/)萬際瑞謹¶
　奏為¶
聖恩髙厚難名微(臣/)罪愆莫逭謹恪遵¶
聖訓以圗報效事雍正八年五月初八日(臣/)標千總齎¶
　　捧(臣/)奏報雍正六年分收過公糧餉米製造軍装¶
　　甲械數目一摺到(臣/)奉有¶
硃批諭㫖(臣/)跪讀之下驚惶恐懼手足無措伏念(臣/)邉¶
<pb:KR2f0009_WYG_159-46b>¶
　　海庸愚毫無知識䝉¶
皇上天恩屢膺封疆重寄愆過頻仍無能報稱感荷¶
帝德如天逾格生成復畀浙江提督鉅任(臣/)自當竭盡¶
　　駑駘整飭營伍凡事求於適中合理而行乃(臣/)闇¶
　　劣不明識量𥚹急心惟欲速以至嚴刻誠如¶
聖明訓飭非過則不及也但(臣/)於本年正月二十五日¶
　　接准督(臣/)李衛來札後深自改悔今䝉¶
聖恩不即加以重譴¶
<pb:KR2f0009_WYG_159-47a>¶
訓誡諄諄撫膺自問感泣欲絶惟有痛加砥礪勉力自¶
　　新圖報¶
髙厚於萬一耳至公糧製造軍械嗣後當遵¶
㫖委員察核取結¶
　奏報仰祈¶
天恩恕(臣/)已往容(臣/)諸事㑹商督(臣/)李衞圖報將來(臣/)¶
　　不勝惶悚戰慄負罪陳¶
　奏所有奉到¶
<pb:KR2f0009_WYG_159-47b>¶
硃批諭㫖(臣/)欽遵敬録寄知督(臣/)李衞外謹此繕摺叩¶
　　謝¶
天恩伏乞¶
皇上睿鑒謹¶
　奏¶
必待朕之訓誡督臣札致然後改悔如是左提右攜前¶
挾後扶何有休歇究湏克勉中道方能自立也¶
　　雍正八年十二月初五日浙江提督(臣/)萬際瑞謹¶
<pb:KR2f0009_WYG_159-48a>¶
　奏為奏報雍正七年分收過公糧製造軍械數目仰¶
　　祈¶
睿鑒事竊照調任提(臣/)石雲倬¶
　奏請將浙省各標協等營存留公糧修製軍装甲械¶
　　一案自雍正七年正月至十二月又屆報銷之期¶
　　據各標協營送到製造各項軍装工料價值細冊¶
　　前來(臣/)随委將僃等官一十二員分路逐一點驗¶
　　並無茍簡浮冒取有核實冊結在案今(臣/)查得浙¶
<pb:KR2f0009_WYG_159-48b>¶
　　江通省各標協營並撫標營雍正七年分共收過¶
　　公糧餉米銀一萬七千六百二兩零除将造過軍¶
　　装甲械數目另單臚列恭呈¶
御覽外共計雍正七年分用過銀一萬三千二百六兩¶
　　零餘剰銀四千三百九十六兩零并雍正六年分¶
　　舊存銀二千六十四兩零二共存銀六千四百六¶
　　十兩零留為次年應用至所造軍装甲械等物俱¶
　　經(臣/)逐項弔驗之後即令送赴督(臣/)李衞㑹驗悉¶
<pb:KR2f0009_WYG_159-49a>¶
　　屬堅利鮮明堪以禦用理合繕摺¶
　奏報伏乞¶
皇上睿鑒施行謹¶
　奏¶
所奏朕不過一覽而已諸凡總聼督臣李衞訓誨指示¶
為之¶
　　雍正九年十一月二十六日浙江提督(臣/)萬際瑞¶
　　謹¶
<pb:KR2f0009_WYG_159-49b>¶
　奏為奏報雍正八年分收過公糧製造軍械數目仰¶
　　祈¶
睿鑒事竊照浙省各標協等營存留公糧修製軍装一¶
　　案自雍正八年正月至十二月又屆報銷之期據¶
　　各標協營送到造製軍装工料價值細冊前來(臣/)¶
　　随委將僃分路逐一點驗悉屬鮮明堅利並無茍¶
　　簡浮冒取有核實冊結在案今(臣/)查得浙省各標¶
　　協營並撫標營雍正八年分共收過公糧餉米銀¶
<pb:KR2f0009_WYG_159-50a>¶
　　一萬五千七百九十一兩零除將造過軍械數目¶
　　另單開呈¶
御覽外共計雍正八年分用過銀一萬一千九十四兩¶
　　零餘剩銀四千三百九十六兩零并雍正七年分¶
　　舊存銀六千四百六十四兩零二共存銀一萬八¶
　　百五十七兩零留為次年應用謹此繕摺¶
　奏報伏乞¶
皇上睿鑒謹¶
<pb:KR2f0009_WYG_159-50b>¶
　奏¶
全不仰體朕躬日理萬幾何暇觀汝賬目¶
　　雍正十年三月初八日浙江提督(臣/)萬際瑞謹¶
　奏為恭報微(臣/)查閲營汛回署日期事竊(臣/)因浙省¶
　　幅員廣濶營汛兵馬並沿海一帶必湏親歴廵查¶
　　考察以為勸懲業於上年十一月二十六日自省¶
　　㑹起行¶
　奏報在案随即於嚴協起廵至處屬次歴溫黄及定¶
<pb:KR2f0009_WYG_159-51a>¶
　　標沿海一帶由鎮海回營周遍查察較閲兵馬技¶
　　藝俱各竭力整頓營伍可觀兵民和輯其内優者¶
　　則黄巖鎮標暨玉環大荆瑞安樂清平陽等營間¶
　　有優劣不等者則鎮海寧海象山太平等營經(臣/)¶
　　訓飭各將僃弁員勤加督率操演務令俱臻純熟¶
　　以仰報¶
　國恩止有楓嶺磐石二營技藝生疎訓練乏術除嚴¶
　　飭勒限學習另行委員點驗外倘再怠忽不改即¶
<pb:KR2f0009_WYG_159-51b>¶
　　當咨明督(臣/)李衛㑹疏¶
　題㕘庻躁妄疲懦者知所儆戒矣兹(臣/)於本年三月¶
　　初四日已抵寧波駐箚衙門所有回署日期理合¶
　　繕摺奏¶
聞伏乞¶
皇上睿鑒謹¶
　奏¶
似此訓練乏術溺職將弁不以彈劾示懲必容至怠忽¶
<pb:KR2f0009_WYG_159-52a>¶
不改方始咨㑹題㕘因曽效力行間耶抑或其人另具¶
超卓之才耶殊為朕所不解此下復云庶使躁妄者知¶
戒等語更屬不可解矣¶
　　雍正十一年七月二十四日浙江提督(臣/)萬際瑞¶
　　謹¶
　奏為奏¶
聞事雍正十年六月二十八日寧郡風勢稍異平時經¶
　　(臣/)委員查勘船隻田禾俱無傷損定黃二鎮洋汛¶
<pb:KR2f0009_WYG_159-52b>¶
　　亦均獲安寧惟溫屬之玉環瑞安二營出哨船隻¶
　　准據署溫州鎮(臣/)黄有才并玉環營㕘將顧元亮¶
　　禀報稱守僃邱宗義管坐晏字八號戰船齎令出¶
　　洋於六月二十八日遇颶至二更時分風勢愈猛¶
　　將船打至官山洋面擊碎淹斃兵丁一十九名守¶
　　僃邱宗義抱板得生腿脚受傷又據署瑞安營副¶
　　將魏國泰詳報千總楊元管坐清字五號戰船是¶
　　日遇颶至夜將船打至黄家山下擊碎千總楊元¶
<pb:KR2f0009_WYG_159-53a>¶
　　抱槳得生腰足被傷淹斃兵丁三名又功加林逢¶
　　春管坐清字九號戰船内兵三十名餘丁二名同¶
　　時遇颶飄失無蹤沿邉水陸探訪尋至虎石坑見¶
　　有本船字號推牕板并棊盤葢後□等物又本船¶
　　兵丁姓名年籍腰牌以及鎗殻火箭桿各項形迹¶
　　是該船實係沉失等情到(臣/)除一面確查九號船¶
　　隻兵丁有無飄存島嶴或全被淹溺再行咨明督¶
　　(臣/)程元章查核㑹¶
<pb:KR2f0009_WYG_159-53b>¶
　題并將淹斃功加及各兵眷口量加撫恤外事闗海¶
　　洋颶風損壊兵船合先具摺¶
　奏報伏乞¶
皇上睿鑒謹¶
　奏¶
汝之統屬内有此災異亟當懴過省愆必汝居心行事¶
不公不誠所以招致咎徵也慎之毋忽¶
　　雍正十一年十二月初一日浙江提督(臣/)萬際瑞¶
<pb:KR2f0009_WYG_159-54a>¶
　　謹¶
　奏為欽遵¶
聖訓恭繳¶
硃批事雍正十一年九月初八日(臣/)標千總齎回(臣/)奏¶
　　報洋汛兵船遇颶一摺欽奉¶
　¶
　¶
　　照(臣/)屬瑞安玉環二營戰船官兵今夏遇颶雖云¶
<pb:KR2f0009_WYG_159-54b>¶
　　事出天災實由(臣/)職未盡荷蒙¶
　¶
　¶
　¶
　天后宮禮懺三日并於寧郡城齋僧五百衆祈求風¶
　　災永息外伏念(臣/)閩海庸愚智識短淺才乏强毅¶
　　今荷¶
聖恩諄切訓諭敢不矢公矢誠以竭盡犬馬餘年力圖¶
<pb:KR2f0009_WYG_159-55a>¶
　　　報效所有微(臣/)感激蟻悃理合繕摺¶
　　奏謝并將奉到¶
　硃批一併恭繳伏乞¶
　皇上睿鑒謹¶
　　奏¶
　朕命汝懴過省愆者專指居心行事不公不誠如不肯¶
　訓愛兵弁偏於好惡但知獨善已身而不竭力奉公而¶
　言也將此等過愆洗滌浄盡改行易慮庶幾減贖前罪¶
<pb:KR2f0009_WYG_159-55b>¶
　若徒恃¶
天后宮禮懴齋僧以為能遵訓諭不特錯㑹朕意亦屬庸¶
　愚無識可笑之極矣似此懵懂昏昧宜乎頻招¶
上天譴責也慎之戒之¶
　¶
　¶
　¶
硃批諭㫖巻一百五十九¶
