# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:18.741322
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷六十四
<pb:KR2f0009_WYG_064-1a>¶
　欽定四庫全書¶
硃批諭㫖巻六十四¶
硃批李蘭奏摺¶
　　　護理江西廵撫印務布政使(臣/)李蘭謹¶
　　奏為恭謝¶
　天恩事雍正六年九月初二日接到怡親王等字一封¶
　　　内開雍正六年八月初三日奉¶
　上諭各省藩臬有准其具摺奏事者亦有本人未曽奏¶
<pb:KR2f0009_WYG_064-1b>¶
　　請具摺朕遂未曽降㫖者今思藩臬乃地方大員應¶
　　准其各就所聞見具摺陳奏且即此可以觀其居心¶
　　辦事爾等可寄信與江西布政使李蘭伊若有陳奏¶
　　事件初次具摺差人交門上奏事人轉奏嗣後從何¶
　　處轉奏朕再降諭㫖可也欽此遵¶
　㫖寄信前來等因到(臣/)隨恭設香案望¶
　闕叩頭謝¶
　恩訖伏念(臣/)一介庸愚荷䝉¶
<pb:KR2f0009_WYG_064-2a>¶
聖恩擢任江西布政使才薄任重毫無報稱今䝉¶
皇上天恩准(臣/)摺奏(臣/)之居心辦事皆得仰邀¶
天鑒(臣/)之所聞所見皆得上達¶
聖聰(臣/)何人斯膺此¶
曠典惟有矢竭愚誠據實敷陳以圖仰報於萬一除將¶
　　陳¶
　奏事件另摺具¶
　奏外理合恭摺叩謝¶
<pb:KR2f0009_WYG_064-2b>¶
天恩謹¶
　奏¶
摺奏一事若能秉公慎宻上下兩益之舉否則不但非¶
汝之福亦大為朕之累不必考之往古即就目前利害¶
而論尤為顯然易見勉之宻之嗣後奏摺交怡親王轉¶
奏¶
所奏交代限期一摺留中¶
　　護理江西廵撫印務布政使(臣/)李蘭謹¶
<pb:KR2f0009_WYG_064-3a>¶
　奏為恭報各屬雨暘米價仰祈¶
睿鑒事竊江西省今年早稻因梅雨稀少陂塘不敷灌¶
　　溉幸頼¶
皇上福庇六月中旬連得大雨通省早稻收成約計共¶
　　有七八分之數所有髙安等七縣先經報旱者仍¶
　　有六縣勘不成災俱經前撫(臣/)布蘭泰¶
　題報在案七月十二十三十九等日各屬又得甘霖¶
　　晚禾亦皆秀發但自七月下旬至今雨澤仍復稀¶
<pb:KR2f0009_WYG_064-3b>¶
　　少今查據南昌臨江撫州廣信饒州南康九江七¶
　　府屬於八月二十五日始報得雨霑足瑞州袁州¶
　　吉安建昌四府屬於八月十六十九二十等日始¶
　　報得雨霑足贛州南安二府屬於八月十九二十¶
　　兩日始報得有大雨二府氣候較暖得雨雖遲秋¶
　　成尚屬可望其餘各府惟瀕江近湖之處收成可¶
　　得七八分不等山田多有泉水灌溉亦可望有收¶
　　其平原曠野之田陂塘無可蓄注今歳秋收未免¶
<pb:KR2f0009_WYG_064-4a>¶
　　歉薄如吉安之永豐縣饒州之安仁縣俱已報旱¶
　　現在委員確勘一面據實具¶
　奏一面設法賑恤斷不敢怠忽隱匿有負¶
皇上軫念民依之至意又查各屬米糧市價每石自九¶
　　錢至一兩及一兩二三四錢不等較之往年未為¶
　　昂貴緣江省農功全以早稻為重晚稻不過十之¶
　　三四其餘多種雜糧雨澤雖遲約計通省收成尚¶
　　稱中稔除各屬晚稻分數容俟報齊彚¶
<pb:KR2f0009_WYG_064-4b>¶
　奏外合將江省雨暘情形米糧市價繕摺奏¶
聞謹¶
　奏¶
今歳江西收成為最下雖由布蘭泰不職之所致汝亦¶
難辭其責當敬誠省過毋負朕恩莫移初志若將左袒¶
科甲陋習滌除不淨於地方上之惡紳劣衿有所瞻顧¶
以沽買虚譽則裴&KR0973;度張楷之前車可鑒噬臍無及也¶
恐至臨期未必有能為汝排難解紛者凡事惟求諸已¶
<pb:KR2f0009_WYG_064-5a>¶
為上䇿勉為之¶
　　護理江西廵撫印務布政使(臣/)李蘭謹¶
　奏為奏明事竊江西民風向稱質樸恭逢¶
聖澤涵濡羣黎徧徳耕鑿俱恬惟山鄉之民性愚易惑¶
　　遇有武斷鄉曲之徒良民輒被愚弄甚至鼓衆抗¶
　　官目無法紀必須痛加懲治始能去稂莠以殖嘉¶
　　禾如六月中萬安縣改建民舍一案事關棍徒聚¶
　　衆目今正在審擬俟定招具¶
<pb:KR2f0009_WYG_064-5b>¶
　題之日請將首犯封文達陳聖逹等即行正法其餘¶
　　黨犯重加懲治庻刁風或可稍戢又據寧都縣詳¶
　　稱該縣有武舉李紹廣生監李瀛洲李含英等抗¶
　　糧毆差唆衆罷市均屬頑梗不法(臣/)現在嚴查咨¶
　　革從重究擬此等案件於吏治民風士習大有關¶
　　繫(臣/)才識短淺不能化導於事先斷不敢狥縱於¶
　　事後合併據實¶
　奏明伏乞¶
<pb:KR2f0009_WYG_064-6a>¶
皇上睿鑒謹¶
　奏¶
地方上此等刁風萬不可縱亟當盡法懲處¶
　　江西布政使(臣/)李蘭謹¶
　奏為恭謝¶
聖訓事竊(臣/)䝉¶
皇上特恩准(臣/)摺奏遵¶
㫖於雍正六年九月内具奏恭謝¶
<pb:KR2f0009_WYG_064-6b>¶
天恩一摺同日又具奏江西省雨暘米價一摺俱奉到¶
硃批(臣/)跪讀¶
訓㫖不勝感激悚惶伏念(臣/)一介庸愚䝉¶
皇上天髙地厚之恩勉(臣/)以公忠誡(臣/)以慎宻¶
天語諄諄明切¶
指示(臣/)惟有益加兢業以目前利害為炯戒斷不敢一¶
　　念瞻狥一字疎漏稍負我¶
皇上提撕警覺之深恩至江西省素為産米之鄉今嵗¶
<pb:KR2f0009_WYG_064-7a>¶
　　　收成實係最下¶
　聖明洞鑒無逺不周(臣/)忝荷地方重任不能承宣¶
　聖徳感召¶
天和(臣/)罪實無可逭兹䝉¶
　皇上洪恩不加重譴¶
　諭以敬誠省過之道整飭地方之法(臣/)惟洗心滌慮痛¶
　　　除積習凡事求諸一已絶去瞻顧沽譽之私以期¶
　　　上報¶
<pb:KR2f0009_WYG_064-7b>¶
　　國恩於萬一所有㣲(臣/)欽奉¶
　訓㫖感激愧勵愚忱理合繕摺恭謝¶
　天恩謹¶
　　奏¶
　據奏自欲痛改積習甚好當凜遵朕訓實心奉行¶
　　　江西布政使(臣/)李蘭謹¶
　　奏為奏明賑糶緣由仰祈¶
　聖鑒事竊江西省今歳收成分數(臣/)於九月間業經彚¶
<pb:KR2f0009_WYG_064-8a>¶
　　詳署撫臣繕摺恭¶
　奏所有原報晚禾被旱饒州府屬之安仁縣已經確¶
　　勘詳¶
　題籲請¶
天恩(臣/)仰體¶
聖心先令該縣將社榖聼民出借仍一面詳明署撫臣¶
　　動發節僃倉榖四千石委員協同㪚賑務令均沾¶
　　實惠以廣¶
<pb:KR2f0009_WYG_064-8b>¶
皇仁再吉安府屬之永豐縣雖勘不成災未便¶
　題報但細查其中間有山鄉窮民引領待哺者(臣/)亦¶
　　經詳動節僃倉榖二千石散賑在案其餘各縣收¶
　　成凡有歉薄之處(臣/)現在設法撫恤但目今雖不¶
　　至於乏食而米價總未能平減將來青黄不接之¶
　　時恐致市價更昂(臣/)隨詳請署撫臣借動庫銀三¶
　　萬兩赴隣省採買米石以僃平糶之需奉批將潯¶
　　贛兩關平餘零税銀九千九百餘兩先委幹員採¶
<pb:KR2f0009_WYG_064-9a>¶
　　買并令探明各處時價到日再酌量借動二萬兩¶
　　陸續買僃(臣/)於十月下旬已委員往安慶一路購¶
　　買將來陸續採運庻可有僃無虞且令商販聞知¶
　　不敢囤積市價自不致驟増矣為此繕摺¶
　奏明伏乞¶
聖鑒謹¶
　奏¶
盡力督率屬員為之務令小民得沾實惠不得茍且塞¶
<pb:KR2f0009_WYG_064-9b>¶
責已有㫖截留漕糧十萬石矣汝等酌量料理可也¶
　　江西布政使(臣/)李蘭謹¶
　¶
　¶
　　日體漸羸弱十月中旬據稱痢瀉不痊詳請解任¶
　　調治經署撫臣批飭加意調理一面照例委員驗¶
　　看去後緣贛屬距省窵逺尚未據委員驗覆復聞¶
　　該府病體増劇不能理事(臣/)隨稟請署撫臣委令¶
<pb:KR2f0009_WYG_064-10a>¶
　　贛縣知縣劉鎬就近護理在案伏查定例官員告¶
　　病必俟驗結¶
　題報之後方請委員署理今贛州一府界連閩粤地¶
　　衝事繁實係要缺若必俟¶
　題報之後方行委員誠恐時日稽遲或致貽悞地方¶
　　(臣/)是以不揣冐昧先請委護理合繕摺¶
　奏明謹¶
　奏¶
<pb:KR2f0009_WYG_064-10b>¶
先請委員署理甚是但就近護理一語朕殊不取惟當¶
審度人地相宜何論逺近劉鎬果能勝任否至施士岡¶
病證若一時不能速愈此缺甚為緊要可與撫臣商酌¶
於通省屬員内或行陞補抑或調補詳細議定預為奏¶
聞¶
　　江西布政使(臣/)李蘭謹¶
　奏為奏明各屬存庫軍器年久銹爛仰祈¶
聖鑒事竊江西各屬舊日存庫軍器自康熙十四年及¶
<pb:KR2f0009_WYG_064-11a>¶
　　二十二三等年陸續交下有裁兵餘剰者有投誠¶
　　繳納者有臨陣收獲者當日各鎖協移交冊内已¶
　　註明銹爛字樣嗣後承平日久置之不用雍正三¶
　　年奉部行查各屬軍器前撫(臣/)裴&KR0973;度將合營現¶
　　用者造冊咨覆而各屬存貯軍器未曽造報亦未¶
　　據聲明臣查此項軍器冊貯存營者不過十分之¶
　　三所有南昌等一十九處府州縣庫貯之鐵棉盔¶
　　甲弓箭火礮鳥鎗腰刀以及各項刀鎗器械旗纛¶
<pb:KR2f0009_WYG_064-11b>¶
　　帳房鞍韉插袋等物所存之數約估工費需銀七¶
　　八萬兩向來府縣不過於交代接受之際報明朽¶
　　爛而上司亦不過批飭修整從未見有一處報修¶
　　者迄今四五十年軍裝俱已朽蠧卽鐵器亦銹爛¶
　　不堪若復因循是徒有存貯之名並無軍器之實¶
　　矣(臣/)思器物原有堅脆不等如旗纛帳房鞍韉弓¶
　　弝箭桿以及盔甲中綿布原非經久不敝之物年¶
　　深朽爛事有可原至於鐵器雖銹而鐵質猶存如¶
<pb:KR2f0009_WYG_064-12a>¶
　　有缺少即係典守不慎自應責令歴任地方官及¶
　　該管上司照數賠補今各屬槩稱朽爛且冊註無¶
　　存其中恐有揑飾(臣/)現在詳明署撫臣委員㑹同¶
　　各府確估清查俟各屬覆到之日彚冊詳咨送部¶
　　查核應作何立法賠補聽部奏請¶
睿裁(臣/)因軍器關繫重大理合據實¶
　奏明謹¶
　奏¶
<pb:KR2f0009_WYG_064-12b>¶
所奏甚是秉公僃細查明報部候㫖遵行¶
　　江西布政使(臣/)李蘭謹¶
　奏為恭報雨雪霑足仰祈¶
睿鑒事竊江西省雍正六年夏秋雨澤稀少上厪¶
聖懐(臣/)負過省愆無日不深惶悚入冬以來晚稻雖已¶
<pb:KR2f0009_WYG_064-13a>¶
　¶
　¶
　¶
　　　六七等日得雪三寸自此以後天氣晴暖萬象昭¶
　　　蘇農民踴躍歡呼共樂春澤優渥此皆我¶
　皇上仁心仁政至誠感格之所致也(臣/)職任地方事切¶
　　　民依理合繕摺奏¶
　聞伏乞¶
<pb:KR2f0009_WYG_064-13b>¶
　睿鑒謹¶
　　奏¶
　地方上甫獲雨雪應時之慶切勿肆志惟當克誠克敬¶
　以靜俟¶
天恩迨秋成後方可言其必也去年春初朕亦經覽汝等¶
　如此之奏何益之有¶
　　　江西布政使(臣/)李蘭謹¶
　　奏為恭報平糶緣由仰祈¶
<pb:KR2f0009_WYG_064-14a>¶
聖鑒事竊江西省去年收成偶歉米價未平荷䝉¶
聖主軫念民依截留漕米十萬石又䝉¶
恩准動帑買米三萬石以僃平糶¶
聖謀逺慮無非欲江省百姓無艱食之虞(臣/)等安敢不¶
　　仰體¶
聖心實力奉行致負我¶
皇上愛養元元之至意伏查江省各屬米價目今未盡¶
　　昂貴如南昌等府屬每米一石不過九錢四五分¶
<pb:KR2f0009_WYG_064-14b>¶
　　或一兩五六分至一兩一錢不等惟瑞州府屬之¶
　　上髙縣撫州府屬之東鄉臨川金谿崇仁等縣每¶
　　石一兩一二錢不等又南安贛州二府屬每石或¶
　　一兩一二錢或一兩三四錢不等(臣/)與署撫臣再¶
　　三商酌凡米價止九錢四五分者原不為昂貴無¶
　　庸減糶價止一兩五六分及一兩一錢者猶屬中¶
　　價俟其青黄不接之時酌量發糶若上髙已撥發¶
　　二千石東鄉已撥𤼵三千石臨川金谿崇仁己各¶
<pb:KR2f0009_WYG_064-15a>¶
　　撥𤼵一千石并飭令糶完之日請領至南安贛州¶
　　去省窵逺領運需時南安已撥𤼵一萬石贛州已¶
　　撥𤼵二萬石如有不敷仍令通融濟糶其平糶價¶
　　値飭令各該府遵照部平毎石八錢五分定價申¶
　　報(臣/)與署撫臣仍不時嚴查督率并委賢員監糶¶
　　不使姦商衙蠧囤販侵漁務令小民均沾實惠以¶
　　仰副我¶
皇上軫念民依之至意理合繕摺¶
<pb:KR2f0009_WYG_064-15b>¶
　奏明伏乞¶
皇上睿鑒謹¶
　奏¶
據奏不令劣員及姦商衙蠧舞弊侵漁言之殊易行之¶
甚難須殫心竭力費一番精神料理庻㡬有效非一二¶
張空文告條即能令小民均沾實惠者汝等如何行事¶
朕自能周悉不在此奏也勉力為之¶
　　江西布政使(臣/)李蘭謹¶
<pb:KR2f0009_WYG_064-16a>¶
　奏為請定寄莊定糧之法以便催科事竊查江西省¶
　　錢糧每年奏報未完項下核其欠戸固不乏夲籍¶
　　民人而寄莊田糧積欠尤甚緣江省建昌廣信等¶
　　府屬多有閩浙民人置買田地寄莊辦糧者每因¶
　　逺在隔省輸納不前移提追比稽延時日州縣雖¶
　　殫力催科究慮鞭長莫及臣伏思任土作貢原無¶
　　此疆彼界之分里戶隔省辦糧亦不過取給於租¶
　　息之内應請嗣後凡寄莊田地令開明頃畝額賦¶
<pb:KR2f0009_WYG_064-16b>¶
　　佃人姓名租榖數目造冊存案每年開徴之際仍¶
　　先向本戶按限催徴俟將届秋成核其完欠分數¶
　　將未完錢糧令該佃按數扣租代業戶輸足以清¶
　國課仍填給本戶納糧印票令佃人與業戶自行抵¶
　　算額租庻寄莊錢糧皆得歳内清完而州縣催科¶
　　亦無鞭長莫及之患矣(臣/)職司錢榖督催責重現¶
　　在議詳撫臣咨商隣省理合奏¶
聞謹¶
<pb:KR2f0009_WYG_064-17a>¶
　奏¶
汝與撫臣張坦麟詳細商酌而行可也¶
　　江西布政使(臣/)李蘭謹¶
　奏為遵¶
㫖奏¶
聞事竊(臣/)前奏委署贛州府印務一摺欽奉¶
硃批正與署撫臣商酌間正月二十日奉准部文内開¶
　　奉¶
<pb:KR2f0009_WYG_064-17b>¶
㫖張景蒼著以江西贛州府知府試用贛州府員缺𦂳¶
　要令該撫酌量或即將張景蒼補授抑或於通省知¶
　府内揀選調補所遺員缺令張景蒼補授等因欽此¶
　　查張景蒼向曽莅任江西實係才具優長之員但¶
　　其操守尚湏就近不時體察(臣/)與署撫臣商酌謹¶
　　擬有臨江府知府髙遐齡人品端方才猷敏練瑞¶
　　州府知府史隨老成勤慎才守兼優均堪調補贛¶
　　郡俟張景蒼到江之日(臣/)與署撫臣於臨江瑞州¶
<pb:KR2f0009_WYG_064-18a>¶
　　二守内酌定一員具¶
　¶
　¶
聞再照贛縣知縣劉鎬原因辦事有才經(臣/)稟請署撫¶
　　臣就近委護府印惟是(臣/)愚昧無知不將劉鎬勝¶
　　任之處於摺内¶
　奏明僅以就近護理一語上瀆¶
宸聰致煩¶
<pb:KR2f0009_WYG_064-18b>¶
聖懐厪念罪實難逭伏乞¶
聖慈寛宥(臣/)不勝惶恐戰慄之至合併陳明謹¶
　奏¶
所奏知道了¶
　　江西布政使(臣/)李蘭謹¶
　奏為奏明酌提耗羡以均養亷以濟公用事竊查江¶
　　西省公用養亷自雍正五年於通省錢糧加一耗¶
　　羨之内分欵派提原議公用銀三萬餘兩實不敷¶
<pb:KR2f0009_WYG_064-19a>¶
　　用而道府同知通判各官養亷惟照所屬額賦提¶
　　派未免豐嗇不均今(臣/)與署撫臣僃細商酌將通¶
　　省一應起存地丁本折漕屯兵折驛站蘆課茶果¶
　　等欵正雜錢糧通盤酌算就各州縣耗羨之多寡¶
　　定為五等提解除額徴一萬兩以下縣分所有耗¶
　　羡留為養亷不提外其額徴二萬兩以下者每兩¶
　　提耗羨銀五分留五分為養亷額徴三萬兩以下¶
　　者每兩提耗羨銀六分留四分為養亷額徴四萬¶
<pb:KR2f0009_WYG_064-19b>¶
　　兩以下者每兩提耗羨銀六分五釐留三分五釐¶
　　為養亷額徴五萬兩以下者毎兩提耗羨銀七分¶
　　留三分為養亷額徴五萬兩以上者毎兩提耗羨¶
　　銀七分五釐留二分五釐為養亷統計各欵共提¶
　　解司庫耗羨銀十二萬八千六百五十餘兩又照¶
　　舊提解漕米一分耗銀七千六百四十餘兩又京¶
　　餉飯銀除支解外約餘銀五千兩又查出各衙門¶
　　鹽規銀四千六百三十三兩以上共實提解司庫¶
<pb:KR2f0009_WYG_064-20a>¶
　　銀一十四萬五千九百二十餘兩内除督撫藩司¶
　　書役工食紙張火藥表箋等項銀六千三十六兩¶
　　又臬司糧驛二道奏銷解費押運赴淮公用等銀¶
　　八千七百三十三兩督撫司道及知府同知通判¶
　　勻給養亷銀共七萬二千九百七十六兩又首領¶
　　佐雜等官除解餉額有水脚其餘一應差遣應留¶
　　盤費銀二千兩又南新二縣附省事繁共存給公¶
　　用銀八百兩實餘銀五萬五千三百八十餘兩以¶
<pb:KR2f0009_WYG_064-20b>¶
　　充通省公務及春秋二餉解費地丁奏銷并顔料¶
　　銅觔木植水脚塘餉報資科場等項之用雖額提¶
　　耗羨歳内不能全完而遞年通融新舊接濟一切¶
　　公用養亷可無不敷不均之患矣(臣/)識見淺陋未¶
　　能合宜謹將均派養亷分繕酌提酌存二單恭呈¶
御覽伏乞¶
皇上指示遵行謹¶
　奏¶
<pb:KR2f0009_WYG_064-21a>¶
凡如此等奏摺朕不過一覽而已從不批是當與否總¶
在汝等撫藩大吏秉公合宜不欺不隱為之須還朕一¶
當字而已能令後來者遵循不易不留瑕隙致被指摘¶
檢㸃則可保無貽害於身家也倘料理少不妥協或假¶
公濟私有網利狥情等弊前車之戒不必逺稽往古目¶
今六七載間之報應歴歴可鑒也秉公為之¶
閲酌存單内州縣養亷多寡不均處朕頗不以為然若¶
照所派至於兩相互調時恐難免有不平物議而汝等¶
<pb:KR2f0009_WYG_064-21b>¶
亦不免存髙下其手之嫌也¶
酌提單内道員養亷似較他省太少或此外仍别有資¶
益處亦當據實聲明即此所辦亦不甚妥協況酌派通¶
省公用養亷乃應廵撫奏請之事汝不當越奏將此三¶
摺批諭與張坦麟看¶
　　江西布政使(臣/)李蘭謹¶
　奏為恭謝¶
聖訓事竊(臣/)於雍正七年四月初六日奉到¶
<pb:KR2f0009_WYG_064-22a>¶
硃批奏報雨雪一摺及¶
硃批酌定養亷三摺(臣/)隨恭設香案叩頭祗領欽遵即¶
　　將養亷三摺内所奉¶
諭㫖恭交署撫(臣/)張坦麟看明聽署撫臣囘¶
　奏外伏念(臣/)知識短淺見理未明承辦地方事務自¶
　　知紕繆多端然不敢稍存私念欺罔¶
聖明今奉¶
諭㫖訓誡諄諄(臣/)跪誦之下感激涕零惶恐無地寢食¶
<pb:KR2f0009_WYG_064-22b>¶
　　寤寐念兹在兹雖自分駑劣惟有殫心奮勉事事¶
　　矢公矢慎不敢稍渉虛詐以仰副¶
誥誡深仁於萬一耳所有㣲臣祗遵¶
聖訓并感激愚忱理合恭摺¶
　奏謝謹¶
　奏¶
當務實力奉行若少渉保身獨善瞻狥沽譽鑚營託庇¶
之私不必逺尋鑒戒近觀諸本省之裴&KR0973;度張楷陳安¶
<pb:KR2f0009_WYG_064-23a>¶
䇿孫蘭苾等皆榜樣也惟有秉公持正竭力報國剛方¶
孤介任勞任怨乃保身之良方餘無二䇿可仿效田文¶
鏡鄂爾泰李衛毅然行去庶免遺憾勉之慎之¶
　　江西布政使(臣/)李蘭謹¶
　奏為請嚴餉鞘之防衛飭禁護兵之騷擾以重錢糧¶
　　以安民生事竊查定例解官領解餉銀由官塘大¶
　　路按站行走夜宿州縣交明地方官差委官弁兵¶
　　役防護沿途營汛撥兵護送法已周宻但各省至¶
<pb:KR2f0009_WYG_064-23b>¶
　　京站路有由州縣經過之處亦有與州縣間隔止¶
　　由腰站經過之處其間由州縣之路固可夜宿城¶
　　中交明地方官照例防護自無意外之虞其有不¶
　　由州縣之腰站郵亭旅店既無堅壁深壘驛吏汛¶
　　防亦復兵役寥寥以四通八達之孤村投寓巨萬¶
　　餉鞘實為可慮(臣/)愚以為宜請¶
敕下各省督撫轉飭地方官查明凡係餉鞘經宿之腰¶
　　站酌動公項銀兩於人居稠宻處所建設庫房三¶
<pb:KR2f0009_WYG_064-24a>¶
　　間厚其牆垣堅其門戶前後左右緊列柵欄餉到¶
　　則交貯庫中令解官解役護送兵丁坐守於内外¶
　　則鎻閉柵欄汛兵更夫廵邏達旦庻防範周宻餉¶
　　鞘可保萬全至於護鞘官兵原由沿途營汛接遞¶
　　撥送但文武衙門本無統轄解官㣲員更加藐視¶
　　(臣/)聞毎有不肖官兵藉護送之名於經宿旅店任¶
　　意騷擾似宜急請嚴禁懇¶
敕直省督撫轉飭地方文武官弁嚴行禁約凡護餉兵¶
<pb:KR2f0009_WYG_064-24b>¶
　　役俱令解官稽察約束如有違犯許解官詳移該¶
　　管衙門并申報督撫拘提究革倘解官通同狥隐¶
　　一經發覺立即¶
　題㕘議處庻兵役知儆小民免累矣(臣/)愚昧瀆陳是¶
　　否有當伏乞¶
皇上睿鑒施行謹¶
　奏¶
此奏是候交部議覆有㫖¶
<pb:KR2f0009_WYG_064-25a>¶
　　江西布政使(臣/)李蘭謹¶
　奏為奏¶
聞事竊(臣/)䝉署撫臣牌准户部咨開奉¶
㫖著(臣/)動公帑銀四千兩親往大庾南康二縣被水地¶
　¶
　¶
　¶
　¶
<pb:KR2f0009_WYG_064-25b>¶
　¶
恩㫖感愧交集遵於七月十二日前往二縣遍歴鄉村¶
　　逐戶親查至閏七月初八日查畢欽遵¶
諭㫖分别原被水之輕重科算¶
　帑金於十一十二十三等日均勻賞給被淤田地已¶
　　多開復禾苗俱各茂盛水衝房屋亦多修整間有¶
　　未復未修者皆感沐¶
皇恩現在開復修整(臣/)見窮簷蔀屋實被¶
<pb:KR2f0009_WYG_064-26a>¶
　¶
皇仁感激抒誠永戴生成之¶
　¶
　¶
　題報外理合將遵¶
㫖查勘及散賑事宜恭摺奏¶
聞謹¶
　奏¶
<pb:KR2f0009_WYG_064-26b>¶
覽¶
　　江西布政使(臣/)李蘭謹¶
　奏為¶
聖恩之教育彌深㣲(臣/)之負罪莫逭恭伸謝悃仰祈¶
聖鑒事竊(臣/)於雍正七年九月十五日奉到¶
硃批恭謝¶
聖訓并大庾等縣散賑二摺隨恭設香案望¶
闕叩頭祗領訖(臣/)跪誦¶
<pb:KR2f0009_WYG_064-27a>¶
恩綸不勝惶悚戰慄汗流浹背誠有無地自容者伏念¶
　　(臣/)以一介庸愚受我¶
皇上天髙地厚之恩由小翰林而擢至藩司每逢奏摺¶
　　俱䝉¶
聖慈諄諄誥誡¶
敎育鴻仁有加無已(臣/)非草木自應恪遵¶
聖訓隨事體驗隨時省察上為¶
朝廷宣徳化下為百姓計安全方於(臣/)職無虧奈(臣/)知¶
<pb:KR2f0009_WYG_064-27b>¶
　　識謭劣雖日凜冰兢恒多隕越以致地方災祲上¶
　　厪¶
宸衷(臣/)罪大孽深即萬死何足蔽辜乃¶
皇上不加嚴譴復頒¶
恩諭多方教誡¶
命(臣/)以潔巳之良方示(臣/)以免過之法則此誠我¶
皇上格外生成之至徳(臣/)惟加意奮勵一秉至公痛除¶
　　沽譽瞻狥之習力求改過遷善之道凡存心行政¶
<pb:KR2f0009_WYG_064-28a>¶
　　　宣力效忠欽遵¶
　皇上指示一以田文鏡鄂爾泰李衛諸公正大臣為效¶
　　　法必不敢以學識才力之不如甘自暴棄致負我¶
　皇上矜全玉成之大德也所有感激私忱理合恭摺奏¶
　　謝伏乞¶
　聖鑒謹¶
　　奏¶
　功名事已經結局今此代攝為期不過數月倘又致咎¶
<pb:KR2f0009_WYG_064-28b>¶
　誤頻聞則關係身家性命矣慎為之¶
　¶
　¶
　¶
　¶
　¶
　¶
硃批諭㫖巻六十四¶
