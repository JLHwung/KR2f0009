# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:16.673898
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷二上
<pb:KR2f0009_WYG_002-1a>¶
　欽定四庫全書¶
硃批諭㫖卷二上¶
硃批齊蘇勒奏摺¶
　　　雍正元年二月初六日署理河道總督山東按察¶
　　　使(臣/)齊蘇勒謹¶
　　奏為欽奉¶
　上諭事雍正元年二月初二日署山東按察使監察御¶
　　　史佟吉圖𫝊¶
<pb:KR2f0009_WYG_002-1b>¶
　上諭秦家厰馬營口左近看一高阜之處建造¶
　　淮黄龍王廟宇動用銀兩准在三萬上下此廟内凡¶
　　有㑹入黄河河道之¶
　　龍神俱安奉配享欽此欽遵(臣/)㑹同䕶撫(臣/)牟欽元¶
　　　詳加踏看於秦家厰之東馬營口之西得地一區¶
　　　高阜平敞堪以建廟現在遴委印河官員料估工¶
　　　料價值造冊到日(臣/)等核實¶
　　奏明擇吉興工外所有遵¶
<pb:KR2f0009_WYG_002-2a>¶
㫖相度地址情由合先具摺¶
　奏明謹¶
　奏¶
照依所奏修建此工不必動用正項錢糧候朕頒發内¶
帑前來¶
　　雍正元年四月二十二日總督河道(臣/)齊蘇勒謹¶
　奏為陳明微悃仰祈¶
睿鑒事竊(臣/)至愚極陋䝉¶
<pb:KR2f0009_WYG_002-2b>¶
皇上高厚之恩兩月之間超拔總河重任¶
知遇之隆世所罕覯(臣/)自揣愚拙深慮隕越惟有竭盡¶
　　駑駘夙夜兢兢以圖報¶
聖恩於萬一耳(臣/)前於河南武陟起程查看黄運兩河¶
　　工程甚屬殘廢更有應行預防之要地而河員置¶
　　若罔聞必至十分危廹方行搶救其於防微杜漸¶
　　之道全然不講殊不思少失機宜則一丈之險頓¶
　　成百丈千金之費糜至萬金(臣/)見此情形深恐貽¶
<pb:KR2f0009_WYG_002-3a>¶
　　　誤隨即嚴加面飭一面飛發道庫錢糧及時搶修¶
　　　以防大汛一面確估核減陸續¶
　　題報外再查兩岸年久舊工較之二十年前大相懸¶
　　　殊(臣/)於康熙三十八年及四十二年跟隨¶
聖祖仁皇帝閱視之際如清口¶
御製大壩為全河咽喉并下中河一帶乃數百萬¶
　　天儲經行要地當年長堤大壩何等堅固今則堤殘¶
　　　埽腐僅存舊蹟其餘各工殘缺斷落之處難以悉¶
<pb:KR2f0009_WYG_002-3b>¶
　¶
　¶
　　　楚而各員所領銀兩核對所做工程每不抵半(臣/)¶
　　　沿工逐一丈量指示虚冒情弊各員無詞掩飾惟¶
　　　哀懇情愿補足賠修(臣/)再四思維河工廢弛己久¶
　　　若即執法深究則㕘不勝㕘不惟株連者衆而於¶
　　　錢糧工程兩皆無益謹仰體¶
　皇仁暫為勒限一月令其照數暗補賠修今一月之限¶
<pb:KR2f0009_WYG_002-4a>¶
　¶
　¶
　　　一日姑容除另疏嚴㕘以儆不職外其餘各員現¶
　　　在彌補趕修(臣/)不時廵察如有工程不實賠補不¶
　¶
　¶
　¶
　　　送帑項既多冐銷工程必致虧缺(臣/)業經嚴行禁¶
<pb:KR2f0009_WYG_002-4b>¶
　　　革至(臣/)所轄河員多屬縉紳紈袴事冗人雜(臣/)正¶
　　　在杜絶情面盤查釐剔之時不無取怨招尤唯賴¶
　皇上無微不照保恵矜全則有生効力之年皆¶
　洪恩再造之日矣謹¶
　　奏¶
　知道了爾但秉公除私做去朕保爾安然無事若因倚¶
　信之後遂爾放膽負朕自有¶
天鑒諒爾亦有所不忍也尤宜䖍誠感格¶
<pb:KR2f0009_WYG_002-5a>¶
神明為要特諭¶
　　　雍正元年六月初五日總督河道(臣/)齊蘇勒謹¶
　　奏為飛報時雨大霈河水充盈重艘得以遄行事竊¶
　　　照山東亢旱泉乾湖涸以致頻年漕運梗阻濟兖¶
　　　一帶民間乏食仰䝉我¶
　皇上大沛恩綸發粟賑濟又念運道淤淺恐饑民不堪¶
　　　重役¶
　特發帑金大興挑濬寓賑濟於興役之中(臣/)等㑹同山¶
<pb:KR2f0009_WYG_002-5b>¶
　　　東撫(臣/)黄炳仰體¶
　皇仁多僱乏食貧民現給工價將運河一帶俱經挑挖¶
　　　深通又復疏濬泉湖開渠導引奈天旱已久上流¶
　¶
　¶
　¶
　　泰山神祇䖍誠祈禱於本月初三日大雨如注連降¶
　　　二日河水漲滿濟寧糧艘向之淺滯河底者盡皆¶
<pb:KR2f0009_WYG_002-6a>¶
　　浮起遄行聞漕(臣/)張大有已將江南重艘躬督入¶
　　泇從此各幫穰穰而來銜尾北渡(臣/)復檄沿河各¶
　　官分布催趲無間晝夜務期兼程前進俟過濟之¶
　　後順流而下更易為力計日可達¶
　天庾(臣/)謹率山東布政使佟吉圖繕摺飛報上慰¶
聖懐謹¶
　奏¶
覽奏大慰朕懐大約漕運之事從此可望治矣今正當¶
<pb:KR2f0009_WYG_002-6b>¶
伏汛之候爾可急往料理南北二河要緊爾雖報効心¶
切亦當照顧自已精力況爾年非少壯加意愛養身體¶
庶可為朕多効數年之力天氣盛暑不必勉强過勞也¶
賜爾香念珠紫金錠其所降諭㫖即令來人口傳¶
朕躬大安爾不必為朕過慮但專心料理河務重任可¶
也特諭¶
　　雍正元年六月二十二日總督河道(臣/)齊蘇勒謹¶
　奏為恭請¶
<pb:KR2f0009_WYG_002-7a>¶
　聖安仰慰¶
　睿懐事(臣/)於雍正元年六月十五日接到¶
大行仁壽皇太后遺誥五内驚摧北望擗踊隨遵¶
　制供奉舉哀服孝將奉到日期另疏¶
　　題報外欽惟我¶
　皇上性成純孝孺慕彌殷上年¶
聖祖皇帝升遐(臣/)親見¶
　皇上朝夕哭臨悲慟之情罔極雖釋服聽政每於¶
<pb:KR2f0009_WYG_002-7b>¶
先帝舊臣奏對所及即哀從衷來澘然淚下¶
　聖體不自知其過勞而¶
　天顔已日為之減悴兹復遇¶
皇太后鸞馭上昇中懐又必慘切我¶
　皇上孝思不匱僾見愾聞原無有盡之時微(臣/)何敢瀆¶
　　　請抑情但¶
　聖躬係天下萬國之¶
　主四海臣民所依賴伏願¶
<pb:KR2f0009_WYG_002-8a>¶
　　念丕承之重少節¶
　　哀思以慰羣望天下幸甚臣民幸甚為此繕摺恭請¶
　聖安謹¶
　　奏¶
　知道了朕實無可如何亦惟有勉强自節時以¶
皇考付託之重為念耳¶
　　　同日又¶
　　奏為恭謝¶
<pb:KR2f0009_WYG_002-8b>¶
　天恩事竊(臣/)齎摺家人回南捧到¶
　皇上批回摺子暨¶
　賞賜香念珠紫金錠(臣/)於南旺舟次跪接叩頭謝¶
　恩祗領訖伏思(臣/)以草芥微軀過䝉¶
　聖眷垂憐乃以加意愛養身體不必勉强過勞為¶
　諭(臣/)何人斯膺兹¶
　天語捧讀之下不禁感激涕零但(臣/)受¶
　恩深重雖肝腦塗地尚不能圖報於萬一何敢以身任¶
<pb:KR2f0009_WYG_002-9a>¶
　　河防茍為自安也惟遥祝我¶
皇上聖體安和於億萬斯年下慰天下臣民之望以稍¶
　　盡犬馬之忱耳為此繕摺恭謝¶
天恩謹¶
　奏¶
覽爾奏謝知道了爾所㕘佟吉圖余甸等四人朕已有¶
㫖俱著革職拏問令爾同嵇曾筠察審定擬具奏矣¶
　　雍正元年九月初二日總督河道(臣/)齊蘇勒謹¶
<pb:KR2f0009_WYG_002-9b>¶
　奏為欽奉¶
上諭事竊(臣/)前遵¶
諭㫖將㑹看建造淮黄龍王廟地基並委員確估工料¶
　　造册到日¶
　奏明擇吉興工縁由具摺奏¶
聞奉有¶
硃批諭㫖(臣/)隨一面遴委賢員估計去後嗣據册估前¶
　　來内開裝塑神像以及建造廟宇木植土石磚瓦¶
<pb:KR2f0009_WYG_002-10a>¶
　　石灰釘鐵顔料等項併匠工銀通共估用銀二萬¶
　¶
　¶
　¶
　¶
　¶
聖心擇吉興工攸關¶
盛典俟¶
<pb:KR2f0009_WYG_002-10b>¶
　¶
　¶
㫖為此謹¶
　奏¶
所動用司庫錢糧於工程完畢後核實確數著該撫報¶
明戸部以便朕將内庫錢糧照數發出交與户部令其¶
將豫省應解部餉抵兌也特諭¶
　　雍正二年三月初七日總督河道(臣/)齊蘇勒謹¶
<pb:KR2f0009_WYG_002-11a>¶
　奏為恭謝¶
天恩事竊(臣/)齎摺家人回南恭捧¶
皇上恩賞¶
御書福字一幅全羊一隻到(臣臣/)隨即恭設香案望¶
闕叩頭謝¶
恩祗受訖欽惟我¶
皇上宸翰輝煌敷布九天雨露¶
御書璀璨昭回萬國文明(臣/)何人斯恭逢¶
<pb:KR2f0009_WYG_002-11b>¶
　曠典兼䝉¶
恩錫上方異味跪接之下感激無地惟有益加儆惕竭¶
　　盡駑駘務期一切河道寧謐遥祝我¶
皇上萬年景福於無疆耳理合繕摺恭謝¶
天恩謹¶
　奏¶
知道了爾之聲名朕耳中頗有不足之言因念爾有㕘¶
佟吉圖余甸之事此二人皆大有手眼結交最廣所以¶
<pb:KR2f0009_WYG_002-12a>¶
　一切評論朕俱置之不聞不問但爾當自省有則改之¶
　無則加勉爾受朕如此信任若更負朕則天下人皆不¶
　可用矣朕不即加之罪¶
上天亦必不爾容也倘係他人將無干渉之事誣爾斷不¶
　能揺惑朕之耳目假若實有慿據朕亦不為爾姑寛也¶
　至爾屬員借端生事爾或察訪不到或知而不舉又從¶
　而䕶庇之一如爾自為無異亟當甄别賢否嚴飭屬員¶
　為第一要著慎毋徒代他人受過將公清二字時刻置¶
<pb:KR2f0009_WYG_002-12b>¶
　於懐抱間自必感召¶
上蒼之佑庇河道平成之功朕可為爾力保也從來一切¶
　事功之成全頼¶
天地神明黙相佑助此理昭然可信豈可徒恃一人之才¶
　力而望成效耶特諭¶
　　　同日又¶
　　奏為恭報江口運河得水糧艘遄行無阻事竊照大¶
　　　江以南丹徒丹陽一帶運河前因江水未發潮汐¶
<pb:KR2f0009_WYG_002-13a>¶
　　不湧以致河流微細(臣/)以運道關係緊要先差淮¶
　　揚道等星飛前往㑹同該地方官築壩收束潮水¶
　　去後(臣/)續¶
　題明自清江浦起程親赴督催在案今勘得運河淺¶
　　澁之處自三月初一日時雨大霈江潮湧漲之後¶
　　江水自行灌入運河現在各幫重運遄行無阻陸¶
　　續過江北上所有江口一帶運河得水漕艘遄行¶
　　情形理合繕摺奏¶
<pb:KR2f0009_WYG_002-13b>¶
聞仰慰¶
聖懐謹¶
　奏¶
覽所奏大慰朕懐但爾任内之事惟河南一帶河身淤¶
髙連年衝決乃朕所日夜憂心者其餘猶為次之爾若¶
竭力能保豫省一兩年無事其功不小他處任爾如何¶
効力究不過尋常事耳¶
　　雍正二年閏四月十五日總督河道(臣/)齊蘇勒謹¶
<pb:KR2f0009_WYG_002-14a>¶
　奏為欽奉¶
上諭事竊(臣/)與副總河(臣/)嵇曾筠㑹議預防伏汛事竣¶
　　自碭山縣起程前赴東省適值新任廣西撫(臣/)李¶
　　紱由徐州赴任與(臣/)接見傳述恭請¶
聖訓之時䝉¶
天語詢及淮揚運河淤墊年久水髙於城甚屬危險情¶
　　形李紱奏稱若於運河之西另挑新河一道將挑¶
　　河之土另築西堤而以舊河之身作為東堤則東¶
<pb:KR2f0009_WYG_002-14b>¶
　　面有兩道堤工庶幾永無潰決之患等語奉¶
上諭所言似甚屬有理此去所經之地有與齊蘇勒相¶
　近之處務必親往與之面相商酌如果有益運道民¶
　生朕不惜費欽此欽遵轉傳到(臣臣/)跪聆之下仰見¶
　　我¶
皇上宵旰憂勤無刻不以運道民生為念永期底定之¶
　　至意伏查淮揚一帶運河綿長三百餘里由黄淮¶
　　交㑹之區分流入運直達於江向因淮不敵黄濁¶
<pb:KR2f0009_WYG_002-15a>¶
　　流倒灌以致運河年久淤墊水髙於城而沿堤城¶
　　社勢若居於釡底甚屬危險今議於運河之西改¶
　　挑新河另築堤岸誠屬易危為安之見但運河西¶
　　岸堤傍或有城郭民社碍隔挑河之處或有湖水¶
　　相連難以築堤之所其間必須酌量躱避方為至¶
　　妥再舊河之涵洞石堤可否改移新河之宣節關¶
　　鍵應否添設事關重大未敢輕率定議容(臣/)於秋¶
　　穫之後遍歴詳勘細度地勢情形斟酌萬全再行¶
<pb:KR2f0009_WYG_002-15b>¶
　　陳¶
　奏恭候¶
聖裁理合繕摺先行奏¶
聞伏乞¶
皇上睿鑒施行謹¶
　奏¶
朕命李紱來傳諭㫖不過令爾得知有此一論細細再¶
為斟酌並不謂其所奏必可行也大率河官惟希望興¶
<pb:KR2f0009_WYG_002-16a>¶
舉工程爾屬員多不可信況此事關係甚大豈可孟浪¶
若徒勞無益而反有害不但虚耗錢糧抑且為千古笑¶
柄倘果於國計民生有益亦不可畏難而中止總在爾¶
詳悉籌畫妥確將始終利害通盤打算定時備細一一¶
奏聞並非目下急務尤非輕舉妄動之事也¶
　　雍正二年閏四月二十二日總督河道(臣/)齊蘇勒¶
　　謹¶
　奏為¶
<pb:KR2f0009_WYG_002-16b>¶
聖主恩逾再造微(臣/)圖報靡涯瀝忱恭¶
　謝事竊(臣/)一介微陋秉性愚昧荷䝉¶
皇上天髙地厚之恩覆庇包容加以¶
天語訓誨諄諄勉戒雖慈父之教子未及若是之周詳¶
　　(臣/)何人斯獲邀¶
恩眷以至於此跪讀之下且感且泣自當鏤骨銘心刻¶
　　刻敬凛字字遵守惟是(臣/)冒昧無知干蹈罪戾實¶
　　切悚惶兹接准部文荷䝉¶
<pb:KR2f0009_WYG_002-17a>¶
皇上寛恕不加重罪是(臣/)一生愚拙全賴¶
聖主矜憐惟有恪遵¶
聖訓矢慎矢勤潔己率屬不辭勞瘁竭此犬馬餘年仰¶
　　報¶
皇恩於萬一耳理合繕摺恭謝¶
天恩伏乞¶
睿鑒謹¶
　奏¶
<pb:KR2f0009_WYG_002-17b>¶
所奏已悉人非聖賢孰能無過過而能改則無過矣爾¶
等外任大臣但以不袒䕶屬員秉公甄别賢不肖懲惡¶
奬善為第一要務大都偏於優柔不斷者往往皆受此¶
累山東河工同知董廷柱者向乃趙世顯之用人家私¶
巨富將河工錢糧冒銷至數十萬之多若止予以㕘革¶
猶不足以蔽其辜可一面糾㕘一面搜察其宦資必使¶
其囊橐一空庶幾警戒不法爾倘狥一毫情面或留地¶
步或令其預聞防備日後被朕訪聞則明知故犯之咎¶
<pb:KR2f0009_WYG_002-18a>¶
難辭也爾差的當人或行文與陳世倌傳㫖查拏總在¶
爾斟酌而行但須嚴密耳拏後即將其貪冒欵項一一¶
審明具奏特諭¶
　　同日又¶
　奏為奏¶
聞事竊(臣/)准吏部咨開吏户兵三部㑹議覆奏侍郎(臣/)¶
　　嵇曾筠前請增河員汛弁改設河兵一疏奉¶
上諭嵇曾筠己授副總河職銜伊奏請添設河兵一事¶
<pb:KR2f0009_WYG_002-18b>¶
　爾等所議毋庸添設但總河駐劄南河兼管運河與¶
　河南黄河相去甚逺猝有緊要工程實難兼顧或將¶
　河南黄河另著副總河管理若無標下官兵難供驅¶
　使總河標下河兵十營為數甚多或令齊蘇勒酌撥¶
　分給務期永逺可行爾等詳議具奏欽此部議令河¶
　　臣相度宜安處所數目酌撥分給等因覆¶
　奏奉¶
㫖依議欽此欽遵咨行到(臣臣/)遵即飛檄江南各營酌¶
<pb:KR2f0009_WYG_002-19a>¶
　　撥河兵八百四十名連去嵗今春經(臣/)撥留豫省¶
　　協濟之兵一百六十名共足一千名并選撥千總¶
　　把總各三員令其管轄尅期帶領前往聽候副總¶
　　河隨工調用以防大汛其官兵俸餉即行開除應¶
　　於就近河南藩庫内支給外至於撥去官兵作何¶
　　安挿居址宜安處所數目等項(臣/)遵即隨後前往¶
　　㑹同副總河(臣/)嵇曾筠河南撫(臣/)石文焯細加勘¶
　　議相度工程之險易酌派河兵之多寡量工安置¶
<pb:KR2f0009_WYG_002-19b>¶
　　斟酌妥確㑹疏具¶
　題理合繕摺覆¶
　奏伏乞¶
皇上睿鑒施行謹¶
　奏¶
知道了料理甚好但北河事務爾仍不得缷責朕原命¶
嵇曾筠前來助爾若伊在工有益則己倘有掣肘不便¶
或徒多事實無益處爾其奏聞即可撤回¶
<pb:KR2f0009_WYG_002-20a>¶
　　雍正二年七月二十九日總督河道(臣/)齊蘇勒謹¶
　奏為飛報事竊(臣/)據外河同知吕維炳報稱七月十¶
　　九日卯時海風大作海潮泛漲陡髙一丈有餘黄¶
　　河入海之口二水相激近海堤岸工程甚是危險¶
　　卑職協同在工員弁嚴督兵目人夫上緊保䕶連¶
　　夜修防至二十日已時水勢漸次消落堤埽未動¶
　　等情呈報前來(臣/)念近海工程所關甚鉅隨即星¶
　　夜親往踏看幸海潮退速黄水遄行安東以下近¶
<pb:KR2f0009_WYG_002-20b>¶
　　海工程俱各平穩海口並無沙淤(臣/)在工次又據¶
　　鹽城縣報稱七月十九日卯刻海中颶風陡作鹹¶
　　潮驟漲及二十日辰刻潮頭洶湧直撼城脚已時¶
　　以後水勢始覺稍平除一面行查各里各場責令¶
　　城内城外地保人等各擇寺廟安插被淹人民并¶
　　親赴新興場等處一體安輯撈救俟各里各場報¶
<pb:KR2f0009_WYG_002-21a>¶
　　　　加意撫綏務令得所其鹽城一帶人民廬舍漂¶
　　　没之數現據該地方官查明申報應聽督臣撫臣¶
　　　具¶
　　題外所有海水泛漲海口工程平穩情形合先具摺¶
　　　奏¶
　聞伏乞¶
　皇上睿鑒謹¶
　　奏¶
<pb:KR2f0009_WYG_002-21b>¶
　此番工程得保無虞皆卿勤勞忠誠有以感格¶
上天神明䕶佑之所致據查弼納黄叔琳等奏報此次海¶
　嘯光景甚覺洶湧朕為沿海一帶工程正在懸念覽奏¶
　深慰亦代爾不勝慶幸也¶
　　　同日又¶
　　奏為奏¶
　聞事竊(臣/)於今夏前赴豫省安插河兵候過伏汛由徐¶
　　　州一帶查看江南黄河兩岸堤埽工程於本月初¶
<pb:KR2f0009_WYG_002-22a>¶
　　十日回署當經¶
　題明在案自(臣/)回署之後料理江南黄運湖河修防¶
　　秋汛事宜俱各完畢伏念豫省黄河連年俱有泛¶
　　溢之處屢䝉¶
上諭諄切備極周詳今嵗伏汛平穩河流己有循軌之¶
　　勢但入秋以來隂雨連綿正當秋汛喫緊之候而¶
　　河南加幫要工至今尚未報竣(臣/)心時切惴惴今¶
　　(臣/)仍由邳徐一帶前赴河南交界地方以便居中¶
<pb:KR2f0009_WYG_002-22b>¶
　　策應上下兼顧就近催儹加幫堤工以防秋汛所¶
　　有(臣/)仍赴河南交界縁由理合具摺奏¶
聞謹¶
　奏¶
河南加幫要工至今尚未報竣是何情由著石文焯嵇¶
曾筠明白回奏該部知道¶
　　雍正二年九月初二日總督河道(臣/)齊蘇勒謹¶
　奏為恭報秋汛工程平穩情形仰慰¶
<pb:KR2f0009_WYG_002-23a>¶
聖懐事竊(臣/)由邳徐一帶前至河南交界看得黄河秋¶
　　汛水勢雖大而大溜順暢多就中泓據河南管河¶
　　道㕔呈報武陟以下勢皆平穩惟虞城南岸待賔¶
　　寺之縷堤地處窪下於水漲之時漫坍堤頂幸賴¶
　　背後舊有月堤一道圏住漫水未至成流當經該¶
　　管印河各官隨即搶禦無虞(臣/)親至其地&KR0191;看形¶
　　勢又令於新壩之外幫築戧堤一層以保永固伏¶
　　查江南今嵗秋汛清黄並漲(臣/)前在清口目擊情¶
<pb:KR2f0009_WYG_002-23b>¶
　　形預行指示該管各官倘黄水再加異漲即將徐¶
　　州之王家山毛城舖等處閘壩相機開放以洩其¶
　　勢以保堤工各官遵照行之今據報各工埽壩竟¶
　　得平穩再洪澤湖水勢亦甚浩瀚各工紛紛報險¶
　　屢請照例開壩宣洩(臣/)念湖水乃敵黄濟運之根¶
　　本若因工程危險止救目前輕率開洩倘失敵黄¶
　　濟運之資所關甚鉅於是決意不准開洩一面嚴¶
　　飭加謹保守險工一面將蔣家閘天然等壩堅固¶
<pb:KR2f0009_WYG_002-24a>¶
　　堵閉不許涓滴外洩幸湖水雖大風浪不作堤壩¶
　　寧謐兹據各工以工程平穩湖水存蓄情形陸續¶
　　呈報前來除俟過霜降後照例繕疏¶
　題報外所有江南豫省秋汛平穩情形合先具摺奏¶
聞以慰¶
聖懐謹¶
　奏¶
閱奏大慰朕懐爾此番甚屬可嘉題本到時朕另有恩¶
<pb:KR2f0009_WYG_002-24b>¶
㫖以奬爾之忠勤也¶
　　雍正二年十月二十一日總督河道(臣/)齊蘇勒謹¶
　奏為恭謝¶
天恩事竊(臣/)接准吏部咨開奉¶
㫖齊蘇勒著給與世襲拜他喇布勒哈番仍行令齊蘇¶
　勒將河工實在効力行走勤勞顯著之員察明送部¶
　議叙該部知道欽此欽遵移咨到(臣臣/)隨恭設香案¶
　　望¶
<pb:KR2f0009_WYG_002-25a>¶
　闕叩頭謝¶
　恩訖伏念(臣/)叨荷¶
　聖主隆恩不次超擢畀以全河重寄自惟謭劣懼難勝¶
　　　任恭惟我¶
　皇上宵衣旰食念切運道民生疊頒¶
　訓㫖俾(臣/)有所遵循幸免隕越今嵗秋水雖大而黄淮¶
　　　順軌實皆我¶
　皇上愛民誠切感格¶
<pb:KR2f0009_WYG_002-25b>¶
天和之所致也至於河工修防上賴¶
　　國帑下藉羣力(臣/)不過往來督率分所當然並未著¶
　　　有異勞乃䝉¶
　聖主賞給世襲拜他喇布勒哈番恩及(臣/)之子孫(臣/)雖¶
　　　捐軀圖効何能報稱惟有盡此餘年勉竭駑駘并¶
　　　囑(臣/)子(臣/)孫世世効犬馬之力仰報¶
　皇恩於萬一耳除另疏奏¶
　　謝并將實在勤勞顯著之員遵¶
<pb:KR2f0009_WYG_002-26a>¶
㫖察明送部議叙外理合繕摺恭謝¶
天恩謹¶
　奏¶
卿之勤勞固不待言而一塵不染獨立不倚從未聞在¶
京夤縁結交以求輔助更屬可嘉勉為之慎毋少移此¶
志倘有為難掣肘之處竟行密奏朕自秉公主持或有¶
瑣屑不能奏聞隠情怡親王公忠為國人也可親近之¶
朕保爾因不失其親也其他則徒有累而無益密之密¶
<pb:KR2f0009_WYG_002-26b>¶
之¶
　　同日又¶
　奏為欽奉¶
上諭事竊(臣/)前因廣西廵撫(臣/)李紱奏陳淮揚運河之¶
　　西另挑新河一事欽奉¶
諭㫖令李紱與(臣/)商酌(臣/)以事關重大未敢輕率定議¶
　　容於秋穫之後詳勘再奏等因具摺奏¶
聞奉到¶
<pb:KR2f0009_WYG_002-27a>¶
皇上硃批仰見我¶
皇上洞悉河防慎重周詳之至意今(臣/)因赴京口之便¶
　　往來淮揚一帶細度河勢情形查看得自淮至揚¶
　　運河綿長三百餘里上接洪澤下通江口由漢唐¶
　　迄今歴年修防底定己久一切喫𦂳之處多屬石¶
　　堤而閘壩涵洞共有七十餘座一則因時啓閉以¶
　　濟漕運一則蓄洩得宜以灌民田此千百年來相¶
　　仍而不易者也其河之西岸逼臨白馬寶應界首¶
<pb:KR2f0009_WYG_002-27b>¶
　　髙郵邵伯等湖上下相連水勢汪洋一望無際今¶
　　若於河西另挑新河一道勢必改築西堤於湖水¶
　　之中不但無處取土畚鍤難施而堤工亦無站立¶
　　之基且揚州府城正臨西岸上下一帶百有餘里¶
　　其間村莊稠密市鎮相望無可躱避更兼運河東¶
　　岸之外髙寶興泰等十州縣之民田咸資灌溉倘¶
　　河身一改則東岸之閘壩涵洞必皆廢棄而溝洫¶
　　乾涸大妨民業其一應閘壩涵洞若再另行創建¶
<pb:KR2f0009_WYG_002-28a>¶
　　不惟糜費千百萬帑金而且大工終難告就於漕¶
　　運民田均無裨益是李紱另挑新河之奏似可毋¶
　　庸置議也所有勘過淮揚運河情形理合繕摺覆¶
　奏伏乞¶
皇上睿鑒施行謹¶
　奏¶
知道了凡百處但只據實直陳為是彼所論原不甚妥¶
　　雍正二年十二月十三日總督河道(臣/)齊蘇勒謹¶
<pb:KR2f0009_WYG_002-28b>¶
　奏為恭謝¶
天恩事雍正二年十一月二十三日(臣/)齎摺家人回南¶
　　恭捧到¶
皇上恩賞奶餅果乾一匣(臣/)於清口工次望¶
闕叩頭謝¶
恩祗領訖今又捧到¶
皇上硃批密摺¶
天語垂憐乃以(臣/)一塵不染獨立不倚上邀¶
<pb:KR2f0009_WYG_002-29a>¶
聖慈令(臣/)有為難掣肘之處竟行密奏(臣/)跪讀之下不¶
　　禁感激涕零竊思(臣/)生逢¶
聖世上有¶
明主(臣/)雖獨立亦復何憂惟有恪遵¶
聖訓愈加操持一心出力仰報¶
皇上天髙地厚之恩於萬一耳為此繕摺恭謝¶
天恩伏乞¶
睿鑒謹¶
<pb:KR2f0009_WYG_002-29b>¶
　奏¶
近日隆科多年羮堯大露作威福攬權勢光景朕若不¶
防微杜漸此二臣將來必至不能保全爾等皆當踈逺¶
之隆科多止論爾操守平常而年羮堯前嵗數奏爾不¶
學無術必不能料理河務今嵗來京於陛見時言及黄¶
河安瀾工己告成乃云大竒此皆皇上洪福云云朕以¶
此知卿之獨立也惟有怡親王盛言爾之好處爾與王¶
無交接朕知之最悉今既奉朕諭㫖不必疑慮可於奏¶
<pb:KR2f0009_WYG_002-30a>¶
摺之便時通音問親近之保於爾有益無損也況王公¶
㢘忠誠為當代諸王大臣中第一人爾其知之¶
救生臺筏之奏甚好摺留覽¶
　　雍正三年正月二十四日總督河道(臣/)齊蘇勒謹¶
　奏為恭請擇吉懸¶
　扁開光以昭永久事欽惟我¶
皇上為民敬¶
　神¶
<pb:KR2f0009_WYG_002-30b>¶
特命於河南武陟地方建造¶
　龍王廟(臣/)遵奉¶
諭㫖庀材鳩工遴員儹造今工程俱己告成現在彩畫¶
　　於三月初旬即可全完所有¶
　神像開光¶
御書扁額懸掛日期事關¶
鉅典仰祈¶
皇上勅下欽天監選擇吉期頒行到(臣/)容(臣/)等敬謹遵¶
<pb:KR2f0009_WYG_002-31a>¶
　　行理合繕摺請¶
㫖伏乞¶
皇上睿鑒施行謹¶
　奏¶
照欽天監看定日期舉行可也再者武陟一帶工程聞¶
去冬備辦各料物俱已遲悞果然否此工關係非細爾¶
等何忽畧如此耶¶
　　雍正三年二月二十七日總督河道(臣/)齊蘇勒謹¶
<pb:KR2f0009_WYG_002-31b>¶
　奏為奏¶
聞事(臣/)前奏恭請擇吉懸¶
　扁一摺奉到¶
皇上硃批(臣/)跪讀之下不勝惶悚竊(臣/)職司河防不能¶
　　預為綢繆上厪¶
聖懐疎忽之罪實所難逭隨即飛飭豫省各官上𦂳辦¶
　　料加謹修防以禦桃汛去後續接副總河(臣/)嵇曾¶
　　筠來書云管河道不諳河務諸事掣肘如欽奉¶
<pb:KR2f0009_WYG_002-32a>¶
上諭事案内加幫詹家店堤工屢飭給發銀兩堅以無¶
　　項可支頂詳現今停工再預備本年嵗修料物曾¶
　　筠於上年十月即飭借動河銀照上年所估之數¶
　　先發十之五六詎亦藐不遵依如此執拗將來三¶
　　汛水發何恃以無恐運道民生所關甚大祈速為¶
　　裁奪等因前來伏思保守河防必須上下和衷協¶
　　力共濟方克有益今副總河(臣/)嵇曾筠與管河道¶
　　陳世倕甚不相睦一應河防事宜每多各執己見¶
<pb:KR2f0009_WYG_002-32b>¶
　¶
　¶
　¶
　奏外現今所辦料物可足桃汛應用不致貽誤合先¶
　　具摺奏¶
聞以慰¶
聖懐謹¶
　奏¶
<pb:KR2f0009_WYG_002-33a>¶
　朕因此事大為憂心昨見嵇曾筠奏報桃汛已過河工¶
　平穩朕始放懐類斯等事當據實預奏不可容忍優柔¶
　前此何竟無一言因朕諭問始紛紛具奏甚負朕任用¶
　殊屬不及河之一事雖云在¶
天然人事不盡於心何安要當盡人事以聽¶
天可耳若少慢忽致有不虞朕為何等之君爾等為何等¶
　之臣耶朕實為爾等愧之再有如此等遲悞脫至僨事¶
　朕斷不輕貸也¶
<pb:KR2f0009_WYG_002-33b>¶
　　　雍正三年四月初十日總督河道(臣/)齊蘇勒謹¶
　　奏為請¶
　㫖事雍正三年三月二十六日河南撫(臣/)田文鏡傳奉¶
　諭㫖河神廟擬用銅碑此舉微有不當銅碑恐不能歴¶
　　年久逺候齊蘇勒到豫爾等見面再為商量斟酌若¶
　　可改石更好碑文朕尚未書欽此(臣/)聞¶
　命之下仰見我¶
　皇上為民敬¶
<pb:KR2f0009_WYG_002-34a>¶
　神無事不圖久逺之至意(臣/)前因豫省諸山所産之¶
　　石質既粗黑兼多白瑕難作碑料是以照依石碑¶
　　式様鑄成銅碑一座今欽奉¶
諭㫖令(臣/)等再加商量或可改石當即遵¶
㫖委員於隣省地方購覔青白碑料但(臣/)等每見古刹¶
　　銅鐘器皿等物雖歴年久逺而所刻隂陽字畫宛¶
　　然不朽今此銅碑通身磨洗光明巍立¶
皇亭之中頗壯觀瞻似無上銹朽減之虞謹將銅碑小¶
<pb:KR2f0009_WYG_002-34b>¶
　　様進呈¶
御覽應否用石用銅之處(臣/)等未敢擅便謹㑹同具摺¶
　　懇請¶
聖明指示遵行謹¶
　奏¶
據奏業經造成何必又費一番更改銅質自堅於石料¶
但恐爾過於珍重御書而為無益多費之意耳朕因無¶
暇碑文尚未書就候稍閒寫成即頒發來豫也¶
<pb:KR2f0009_WYG_002-35a>¶
　　同日又¶
　奏為奏¶
聞事竊(臣/)先經¶
　奏明赴豫由徐州沿河一帶前至武陟¶
　廟工於三月二十七日敬為¶
　神像開光恭懸¶
御書扁額併豫省士民感頌¶
皇恩懽呼頂戴情形已經㑹疏恭¶
<pb:KR2f0009_WYG_002-35b>¶
　謝外(臣/)隨由武陟沿河查看秦家厰馬營等處堵過¶
　　決口工程現在俱各淤成平陸甚屬平穩細看目¶
　　今河勢較比往年日漸刷深兩岸河崖露出水面¶
　¶
　¶
　河神黙佑之所致也再兩岸各工應備物料(臣/)恐發¶
　　銀遲滯或至貽誤當經嚴催承辦各官令其上𦂳¶
　　分頭採買拉運今查運到工所者巳有十分之七¶
<pb:KR2f0009_WYG_002-36a>¶
　　綽足伏汛之用其餘現在儹運不日即可全完其¶
　　兩岸預防伏秋汛水事宜(臣/)㑹同嵇曾筠沿工商¶
　　酌備將捍禦做法面示印河各官逐一指交完畢¶
　　(臣/)今於四月初十日回赴江南料理黄運湖河一¶
　　帶工程所有微(臣/)回南日期理合一併奏¶
聞謹¶
　奏¶
覽奏深慰朕懐爾之殫心竭力處實非尋常可比朕心¶
<pb:KR2f0009_WYG_002-36b>¶
眷念於爾筆莫能喻當愛惜無益之力保養精神庶可¶
為朕長逺効忠也¶
　　同日又¶
　奏為奏明事竊照豫省祥符縣舊回回寨挑挖引河¶
　　經副總河(臣/)嵇曾筠摺奏奉¶
硃批諭㫖令與(臣/)商酌或應用挑水壩或應挑引河之¶
　處詳定而行欽此又准河南撫(臣/)田文鏡咨稱准工¶
　　部咨奉¶
<pb:KR2f0009_WYG_002-37a>¶
㫖嵇曾筠奏稱汛水長發以前及時挑挖引河方為有¶
　濟等語但此引河曾經挑挖完否並有無裨益之處¶
　現今齊蘇勒奏聞前往豫省著行文問齊蘇勒令其¶
　看明具奏若齊蘇勒事竣回任即著田文鏡看明具¶
　奏欽此欽遵轉咨到(臣臣/)等看得挑挖引河必須上¶
　　口正對頂衝而下口有建瓴之勢方可吸引大溜¶
　　歸入新河借其水力滌刷寛深以成河道今查回¶
　　回寨引河嵇曾筠已經興工挑挖將完但上口之¶
<pb:KR2f0009_WYG_002-37b>¶
　　地勢與現在之水向不甚相對(臣/)等因往上首改¶
　　挖三十餘丈以對頂衝以迎大溜然引河雖挖非¶
　　挑水壩不能挑開大溜以入引河(臣/)等欽遵¶
諭㫖於對岸指示建築挑水壩一座挑溜順行以對引¶
　　河之口俟水長之時相機開放俾大溜全歸新河¶
　　庶河勢得以直暢東注而南岸老君堂等處之堤¶
　　根可保無虞矣所有看明縁由理合具摺奏¶
聞伏乞¶
<pb:KR2f0009_WYG_002-38a>¶
皇上睿鑒施行謹¶
　奏¶
朕因慮嵇曾筠或料理不妥所以有前諭今覽此奏方¶
是可謂得法矣¶
　　雍正三年九月初十日總督河道(臣/)齊蘇勒謹¶
　奏為奏¶
聞事竊(臣/)堵築豫省漫口事畢隨即回南查催黄運湖¶
　　河工程由徐邳順流東下經駱馬湖出中河運口¶
<pb:KR2f0009_WYG_002-38b>¶
　　直抵安東海門&KR0191;勘各處埽壩工程自入秋以來¶
　　經過大水汕刷蟄陷之處今已搶䕶修整俱皆完¶
　　竣其洪澤湖水勢今嵗甚屬浩瀚七月間周橋一¶
　　帶石工止出水面三尺(臣/)將天然等壩盡行開放¶
　　以洩其盈當時水已消減經(臣/)¶
　題報在案續於八月中旬湖水又復加長止剰石岸¶
　　一層(臣/)因勢在緊急飛飭道㕔等各官將天然壩¶
　　開寛一百六十餘丈冀其暢&KR0165;仰賴¶
<pb:KR2f0009_WYG_002-39a>¶
皇上洪福經月之久西風竟未一作浪靜波平自九月¶
　　初一日水勢日漸消落工程幸獲平穩至睢寧縣¶
　　漫口現在次第進埽所有對岸引河己經挑竣容¶
　　(臣/)相度機宜開放引河於漫口合龍之日另疏¶
　題報外恐厪¶
宸衷合將現今水勢消落工程平穩情形具摺先行奏¶
聞以慰¶
聖懐謹¶
<pb:KR2f0009_WYG_002-39b>¶
　奏¶
工程平穩大慰朕懐漫口至今何尚未合龍耶所奏栽¶
柳一摺現發九卿㑹議¶
　　同日又¶
　奏為請立勸懲之法以節¶
　國帑以裕工料事竊惟¶
　國家需用錢糧多在兵河二項而治河物料全慿葦¶
　　栁為先查歴年捲埽之葦俱係動帑購買每年所¶
<pb:KR2f0009_WYG_002-40a>¶
　　費不啻千百萬束至於柳枝一項産自官園伐以¶
　　濟用例不動正項錢糧葢埽以柳為骨柳多則工¶
　　堅而帑省若柳不敷用勢必以葦代之不惟工不¶
　　堅固而且多費帑金是柳株之廣為栽種誠不容¶
　　緩也伏查康熙十五年間曾經¶
　題明立有勸栽議敘之法然舉行不過三五年而止¶
　　(臣/)到任以來親見沿河兩岸柳株寥寥歴年雖有¶
　　栽補之名每多春報栽植而秋報枯損終未見有¶
<pb:KR2f0009_WYG_002-40b>¶
　　成效雖近有條陳捐栽議敘之例至今未見有具¶
　　呈捐栽之人(臣/)再四思維若不亟為整理將來不¶
　　惟工料大虧而糜費錢糧恐無底止(臣/)於去嵗冬¶
　　末傳集道㕔各官細加籌畫一面勒令各營弁兵¶
　　於空間之地額定補栽柳秧一百萬株又勸㕔營¶
　　大小文武官員自通判守備以上各出已資栽種¶
　　柳秧五千株州同千總以下各出已資栽種柳秧¶
　　一千株方為稱職如果於此額外有能廣行栽種¶
<pb:KR2f0009_WYG_002-41a>¶
　　為數甚多者自當照例¶
　題請議敘去後今據各官共報捐栽過柳秧三十萬¶
　　一千餘株各營弁兵共報補栽過柳秧九十三萬¶
　　二千餘株(臣/)經委員查看並親歴閱視除枯損之¶
　　外現在己經成活者共有八十九萬二千餘株再¶
　　(臣/)往來看工見山東江南蓄水沮洳之地甚多似¶
　　可佈種蘆葦(臣/)於今春諭令㕔員尋買葦根先種¶
　　一二處試其物性土脈果否相宜現據徐屬同知¶
<pb:KR2f0009_WYG_002-41b>¶
　　等報稱微山湖邊淺水有泥之處佈種葦墩共計¶
　　八頃七畝零現今蔓延長發青葱等語今栽柳種¶
　　葦既已試有成效是勸懲之法不得不急為之計¶
　　除今次道㕔等官捐栽之柳葦係各盡職分毋容¶
　　置議外(臣/)請於前後所定捐栽柳秧議敘之例多¶
　　寡之中量為增減嗣後附近印河文武員弁於山¶
　　東河南沿河空閒官地内果有各出已資捐栽柳¶
　　秧成活八千株者紀録一次一萬六千株者紀録¶
<pb:KR2f0009_WYG_002-42a>¶
　　二次二萬四千株者紀録三次三萬二千株者加¶
　　一級有能於各湖内種葦二頃者紀録一次四頃¶
　　者紀録二次六頃者紀録三次八頃者加一級至¶
　　効力各官有情願捐栽葦柳者亦照此例議敘再¶
　　民人如有栽柳二萬株種葦四頃者仍照原定議¶
　　敘之例給以頂帶榮身但目前正在工料匱乏亟¶
　　宜整理之時若俟三年後酌量議敘恐人心退縮¶
　　不前仰¶
<pb:KR2f0009_WYG_002-42b>¶
　請仍照舊例於冬末春初令其廣為栽種於次年春¶
　　末夏初查驗成活數目相符者造冊送部¶
　題明議敘以示鼓勵至於各處河營目兵補栽額柳¶
　　向無議處之條今¶
　請每兵一名每年栽柳一百株務期培養成活若不¶
　　能如數栽植者將專汛之千把總罰俸一年守備¶
　　罰俸半年倘或栽補柳秧成活不及一半者專汛¶
　　之千把總降職一級暫留原任戴罪栽補守備罰¶
<pb:KR2f0009_WYG_002-43a>¶
　　俸一年以彰懲戒如此三五年間處處柳株成林¶
　　遍湖蘆葦叢生不惟工料充裕而且節省錢糧不¶
　　啻倍蓰矣(臣/)區區管見不知有當與否為此具摺¶
　　奏請¶
聖明指示伏乞¶
皇上睿鑒施行謹¶
　奏¶
九卿速議具奏¶
<pb:KR2f0009_WYG_002-43b>¶
　　同日又¶
　奏為恭謝¶
天恩事竊(臣/)進摺家人回南恭捧¶
皇上恩賜凉帽一頂紫金錠一包平安丸一包(臣/)即郊¶
　　迎至署恭設香案望¶
闕叩頭祗領又接閱(臣/)弟三等侍衛邊塔哈家信知䝉¶
聖恩陞授二等侍衛(臣/)復望¶
闕叩頭謝¶
<pb:KR2f0009_WYG_002-44a>¶
恩訖伏念(臣/)猥以菲材謬膺重任時深隕越之懼頻叨¶
賞賚之榮(臣/)弟寸長未効又邀格外¶
殊恩頂戴¶
仁慈實難報稱惟有益矢冰蘗共竭駑駘以圖仰答¶
髙深於萬一耳謹具摺恭謝¶
天恩伏乞¶
睿鑒謹¶
　奏¶
<pb:KR2f0009_WYG_002-44b>¶
知道了爾弟邊塔哈人材平常誠實而己較爾相去逺¶
矣¶
　　雍正三年十二月十五日總督河道(臣/)齊蘇勒謹¶
　奏為微(臣/)據實陳情仰祈¶
聖明垂鑒事竊(臣/)查總河衙門一切薪水之需向年俱¶
　　係各㕔供應每年約有一萬三千餘兩(臣/)經¶
　奏明禁止併將四季節禮槩行裁革在案再總河衙¶
　　門原有號船七隻往來裝載每年可得水脚銀二¶
<pb:KR2f0009_WYG_002-45a>¶
　　千餘金今已朽爛多年無項修理至(臣/)標四營舊¶
　　有坐糧四十分每年共得銀一千一百餘兩(臣/)到¶
　　任將此項銀兩交與(臣/)標中軍以為修造墩臺製¶
　　換盔甲器械之用又歴年鹽商陋規銀二千兩(臣/)¶
　　莅任之初查(臣/)標所轄官兵共四十營即將此銀¶
　　為每年出操驗兵賞功犒勞等項之費惟是總河¶
　　一官每年有查勘估計調度修防之責若不往來¶
　　親歴難以懸定而伏秋兩汛又須駐劄三省適中¶
<pb:KR2f0009_WYG_002-45b>¶
　　之地方可上下䇿應凡隨廵員役以及書吏卷案¶
　　例不可少而車馬舟楫日用米蔬之需逺行多至¶
　　數百金近者亦非一二百金不能辦集此項公費¶
　　從前竭力設措尚可勉强支持今春由徐赴豫實¶
　　有拮据萬難之勢查河庫道衙門每年經收各省¶
　　額解錢糧向有隨平餘銀四千兩從前俱係院道¶
　　兩衙門公用今據兼管河庫道張其仁見(臣/)往來¶
　　盤費無出禀稱職道自雍正二年經收起除職道¶
<pb:KR2f0009_WYG_002-46a>¶
　　衙門日用以及各項工食雜費一年不過千金即¶
　　可足用每年尚餘銀三千餘兩請將此項餘銀為¶
　　看工僱覔船隻車輛等項之需等語但(臣/)受¶
恩深重平時絲毫不敢茍且今此項銀兩若不¶
　奏明何敢擅用倘䝉¶
皇上天恩將前項隨平銀兩賞給微(臣/)俾(臣/)看工之盤¶
　　費無缺隨廵之食用有資益得殫竭心力辦理河¶
　　務獲申圖報愚誠皆出我¶
<pb:KR2f0009_WYG_002-46b>¶
皇上髙厚之賜也謹此冒昧瀆陳伏乞¶
皇上睿鑒施行謹¶
　奏¶
此項通融甚好應取用者知道了卿之清勤朕所深悉¶
勉為之¶
　　同日又¶
　奏為請¶
㫖事竊照洪澤一湖乃全淮之水櫃藉以濟運敵黄為¶
<pb:KR2f0009_WYG_002-47a>¶
　　河防第一要區查攔湖石岸土堤綿長一百餘里¶
　　昔年因恐湖水泛漲堤工不能容納與淮揚以下¶
　　運道民生大有關係是以設有滚水石壩三座口¶
　　門各寛五六十丈不等以備宣洩暴漲之水又查¶
　　此滚水石壩以南舊有天然土壩二道各寛六十¶
　　餘丈亦係洩水之口原因此地土脈甚堅雖遇大¶
　　溜奔騰不能衝其硬底傷其土岸故以天然得名¶
　　此係全湖關鍵必俟異漲之水石壩宣洩不及之¶
<pb:KR2f0009_WYG_002-47b>¶
　　時不得已而始行開放者也乃今嵗夏秋之間黄¶
　　淮大漲周橋一帶攔湖石堤出水止剰一層工程¶
　　甚是危險無如石壩之門檻太髙不能過水及至¶
　　周橋一帶水勢幾與堤頂相平而石壩滚出之水¶
　　不過五寸各工紛紛告急(臣/)念勢廹事緊隨飭道¶
　　㕔各官將天然土壩二道盡行挖開以資分洩詎¶
　　意此壩雖開而異漲之水仍未甚減不得已又將¶
　　天然二壩兩邊土岸挖寛一百六十餘丈以洩其¶
<pb:KR2f0009_WYG_002-48a>¶
　　盈當此之時湖水平岸倘或稍有風浪則全湖幾¶
　　至不保幸賴¶
皇上洪福經月之久西風從未一作湖水漸次消減工¶
　　程得以平穩伏查滚水石壩三座乃宣洩之要工¶
　　當此湖水大漲之年不能分洩尺許幾至誤事者¶
　　皆因創建之時未審地勢之情形水面之髙下安¶
　　砌門檻太髙之故也(臣/)近見¶
皇上頒發儀器測度地勢於河工髙下之宜甚有準則¶
<pb:KR2f0009_WYG_002-48b>¶
　　(臣/)曾將此滚水石壩原立門檻太髙不能隨勢洩¶
　　水縁由在¶
欽差諸臣面前望¶
闕跪請代奏仰懇¶
聖主勅令諸臣於明春查閱海口膠河之便就近遶至¶
　　湖堤將此石壩口門動用儀器測度地勢俾(臣/)得¶
　　以合其髙下之宜改落石壩門檻庶全湖之宣防¶
　　有準水大聽其自洩水小聽其自蓄運道民生萬¶
<pb:KR2f0009_WYG_002-49a>¶
　　年永賴矣縁係防湖要務(臣/)未敢擅便為此具摺¶
　　請¶
㫖伏乞¶
皇上睿鑒施行謹¶
　奏¶
所奏動用儀器測度地勢之說已諭何國宗等矣據靳¶
治豫甚言滚水壩之無益盛稱減水壩之有功但朕實¶
未洞徹河務關係甚大不便自立主意全賴爾悉心通¶
<pb:KR2f0009_WYG_002-49b>¶
盤打算酌量為之差靳治豫來非因其才具優長也不¶
過因伊係靳輔之子或其議論可採少有幫助爾處亦¶
未可定故遣伊前往較爾之屬員輩自必少好朕觀其¶
人亦屬中材所論亦不過據其父當日而言未見有出¶
竒識見也伊到時果與爾有益則留用倘多事掣肘密¶
奏以聞¶
至爾奏内既名為天然壩拆毁恐非所宜雖云出於不¶
得已但恐暫獲目前之利而遺後日之害耳亟當為預¶
<pb:KR2f0009_WYG_002-50a>¶
防之計¶
　　　一河工險要之處宜先期備料以濟急時之用¶
　　　也凡河務同知通判承辦料物歴年於秋汛後¶
　　　在道庫領銀採辦轉瞬寒冬勢難搬運俱俟來¶
　　　年正二月間始往各處採買但物料産非一處¶
　　　蘆葦出在海套&KR1064;蔴出在河南樁木又在江寧¶
　　　其間搬運維艱一時難以畢集以(臣/)愚見應於¶
　　　先一年開印後承領次年辦料銀兩令其分頭¶
<pb:KR2f0009_WYG_002-50b>¶
　　　採買陸續運工仍着河營守備將到工料物一¶
　　　月一報定限霜降後運齊工所總河遴委賢員¶
　　　協同地方印官查核出結呈報倘察出狥隠均¶
　　　治以罪則料物緩急足恃而冒銷虧空之弊亦¶
　　　可除矣¶
有人條奏此一事或與河務有益否觀其所論亦屬有¶
理但恐不得其人錢糧似覺可虞爾其盡心籌畫酌妥¶
具奏¶
<pb:KR2f0009_WYG_002-51a>¶
　¶
　¶
　¶
　¶
　¶
　¶
　¶
　¶
<pb:KR2f0009_WYG_002-51b>¶
　¶
　¶
　¶
　¶
　¶
　¶
　¶
硃批諭㫖卷二上¶
#+PROPERTY: JUAN 卷二下
<pb:KR2f0009_WYG_002-52a>¶
　欽定四庫全書¶
硃批諭㫖卷二下¶
硃批齊蘇勒奏摺¶
　　　雍正四年二月初九日總督河道(臣/)齊蘇勒謹¶
　　奏為遵¶
　㫖詳議覆奏事雍正四年正月十一日恭接¶
　皇上發下條奏一摺奉有¶
　硃批諭㫖到(臣/)該(臣/)看得河工備料每年於霜降後按¶
<pb:KR2f0009_WYG_002-52b>¶
　　　其工程之險易量其丈尺之多寡陸續酌發銀兩¶
　　　分頭採辦於來春二月中旬各料辦齊或總河親¶
　　　歴驗看或委員盤查必令足數堆貯工所以備修¶
　　　防之用若遇新報險工再行量給添買此成例也¶
　　　案查先年原任庫道馮佑等虧帑各案河員有領¶
　　　去帑銀而物料工程並無實據者甚多及至㕘出¶
　　　所虧已至數十萬兩歴經前任各河臣催追二十¶
　　　餘年多屬人亡産盡至今毫無完解(臣/)細察其由¶
<pb:KR2f0009_WYG_002-53a>¶
　　無非指稱辦料名色將領去帑銀營私肥已兼以¶
　　請銀之時轉詳之道員批發之總河各扣十分之¶
　　一二以致領銀入手已耗十分之五六欲其辦料¶
　　足數修工有據不可得矣及其事已敗露上司礙¶
　　難㕘追不得不任其開銷互相掩飾遂使正項錢¶
　　糧咸飽無饜貪壑(臣/)到任之初目擊河政廢弛當¶
　　即¶
　奏明將屬員内有辦料無實做工無據者屢經嚴㕘¶
<pb:KR2f0009_WYG_002-53b>¶
　　治罪勒限追賠近覺領帑之員稍知儆戒然(臣/)每¶
　　遇㕔官領銀辦料之時不敢放心或另差妥役押¶
　　催採辦或另委别員眼同購買三年以來始覺前¶
　　弊漸除畧有頭緒夫以㕔官領銀數月之間(臣/)尚¶
　　恐其花費不能防範今欲於前一年開印後給發¶
　　錢糧令承辦次年之料則時日太寛難於稽察必¶
　　才守兼優之員方可委任誠如¶
聖明所照(臣/)實難得其人若照條奏所云是非所以杜¶
<pb:KR2f0009_WYG_002-54a>¶
　　虧空之弊適足以開虧空之端斷然不可行也况¶
　　邳州以上攙用秫稭宿遷以下採買海葦瓜洲一¶
　　帶純用蘆柴上下相去俱各不過三百餘里與夫¶
　　樁蔴等項多係水運自霜降以至清明五月之限¶
　　綽可辦齊亦不至遲延干咎也所有不便隔年發¶
　　帑辦料縁由(臣/)謹遵¶
㫖詳議覆奏伏乞¶
皇上睿鑒謹¶
<pb:KR2f0009_WYG_002-54b>¶
　奏¶
所奏是當之至朕原甚不然其說但既有此論其中或¶
不無些少禆益所以詢汝者此意耳今覽爾奏朕洞徹¶
矣¶
　　雍正四年五月二十四日總督河道(臣/)齊蘇勒謹¶
　奏為恭謝¶
天恩事(臣/)於工次准工部咨開為黄水陡長致東岸壩¶
　　臺大埽蟄䧟欽奉¶
<pb:KR2f0009_WYG_002-55a>¶
恩諭令(臣/)酌量情形倘一時難以施工俟夏秋二汛過¶
　　後再行修築等因轉咨到(臣臣/)跪讀之下感淪肌¶
　　髓不禁涕零伏查朱家口漫口於去冬合龍之後¶
　　忽被冰凌剷擊以致復潰自今春以來(臣/)念桃汛¶
　　將臨勢難延緩晝夜修築幸過桃汛正在預備合¶
　　龍物料之際不意水復大漲頓將壩臺埽個倐然¶
　　䧟入水底絶無影響(臣/)身任河防見此情形心神¶
　　憂悒寢食靡寧再四躊躇思欲停工以待水消恐¶
<pb:KR2f0009_WYG_002-55b>¶
　　致蹉跎月日亟欲勉强進埽又慮徒費錢糧雖壩¶
　　頭已經修起終非堵塞之時正在憂心如焚遲疑¶
　　莫決間乃䝉¶
聖主洞悉河防之緩急令(臣/)酌量情形倘一時難以施¶
　　工俟夏秋二汛過後再行修築仰見我¶
皇上睿慮周詳無微不照使(臣/)愚昧之衷豁然省悟(臣/)¶
　　凛遵¶
聖諭細度情形此時惟加謹保固壩臺俟過伏秋二汛¶
<pb:KR2f0009_WYG_002-56a>¶
　　　(臣/)上緊督率併力儹修務使大工速竣仰慰¶
　聖懐至於河工通盤修理事宜俟兩廣督(臣/)孔毓珣到¶
　　　工時㑹同細商妥議另疏具¶
　　題外所有微(臣/)感激頂戴之忱謹繕摺恭謝¶
　天恩謹¶
　　奏¶
　知道了凡百惟只自盡其心敬慎為之以聽¶
天亦不必憂悒焦思若致神志昏亂反與事無益也¶
<pb:KR2f0009_WYG_002-56b>¶
　　　雍正四年十二月十七日總督河道(臣/)齊蘇勒謹¶
　　奏為微(臣/)戀¶
　主情殷恭請¶
　陛見敬聆¶
　聖訓以慰下悃事竊(臣/)䝉¶
　皇上隆恩畀以全河重任四年以來一應修防事宜仰¶
　　　䝉¶
　聖主多方訓示俾(臣/)得有遵循俱已次第修築今朱家¶
<pb:KR2f0009_WYG_002-57a>¶
　　　口堵閉合龍則黄河自豫省以至海口兩岸埽壩¶
　　　鞏立全河堤防俱己完整而洪澤一湖年來蓄水¶
　　　充盈藉以敵黄濟運刷深海口現在欽遵¶
　諭㫖又復加幫大堰益可以保永久此皆我¶
　皇上宵旰勤求無刻不以生民為念故於四載之間創¶
　　　成萬世利賴之功也伏思¶
　¶
　¶
<pb:KR2f0009_WYG_002-57b>¶
　¶
　¶
　¶
　¶
　¶
　¶
　　　有預備料物早己發帑購辦值此閒隙正可趨赴¶
　　京師懇乞¶
<pb:KR2f0009_WYG_002-58a>¶
　皇上俯賜准(臣/)¶
　陛見俾(臣/)得以瞻覲¶
　天顔敬聆¶
　聖訓庶河防善後保守事宜(臣/)更識所遵循而犬馬戀¶
　主之忱亦可藉以稍慰矣為此繕摺請¶
　㫖伏乞¶
　皇上睿鑒施行謹¶
　　奏¶
<pb:KR2f0009_WYG_002-58b>¶
　朕覽奏知卿抱病深為懸念皆卿不惜心力過勞之所¶
　致雖有善後保守事宜須應面奏但天氣寒冷以老病¶
　之軀往返奔馳朕心實為不忍可於孔毓珣過淮時向¶
　伊備悉述明來京奏朕伊回任時將朕諭㫖口傳與卿¶
　即係一般今己差醫院第一良醫前來調理卿疾料卿¶
　托¶
上蒼垂佑必獲痊愈至河工事宜孔毓珣傳㫖或仍有不¶
　妥協處俟明嵗卿體全愈至冬間再行奏請陛見面為¶
<pb:KR2f0009_WYG_002-59a>¶
酌定可也特諭¶
　　雍正五年正月二十八日總督河道(臣/)齊蘇勒謹¶
　奏為遵¶
㫖奏明事(臣/)弟邊塔哈密傳¶
上諭令(臣/)酌估修建¶
　金龍四大王廟宇一事(臣/)謹查江南黄河一帶所建¶
　龍王廟宇甚多或地處沮洳或廟貌狹小均不足以¶
　　壯觀瞻惟宿遷縣西皂河之廟地勢髙阜四面寛¶
<pb:KR2f0009_WYG_002-59b>¶
　　敞廟貌軒昂且介於黄運兩河之間與朱家口相¶
　¶
　¶
　　及建立牌坊葢造東西道院油飾彩畫裝修等項¶
　　共約需銀九千餘兩庶幾廟貌輝煌堪垂永久再¶
　　查¶
　金龍四大王姓謝名緒係浙江錢塘縣下墟里人為¶
　　宋室戚畹盡節成神因其靈顯歴加封號其墓即¶
<pb:KR2f0009_WYG_002-60a>¶
　　在下墟之金龍山内子孫聚族其下世守勿替前¶
　　有裔孫生員謝胡端以先神祠墓僻處山鄉歴年¶
　　久逺在在傾頽呈請捐修前來當令估計共應需¶
　　銀三千九百餘兩可以煥然完固向因衆力不齊¶
　　費無所出是以尚未興舉(臣/)思本籍祠墓乃靈爽¶
　　之所憑依况¶
　河神翊戴¶
聖朝屢多顯應似當將其本籍祠墓亦行修整以彰¶
<pb:KR2f0009_WYG_002-60b>¶
盛典(臣/)未敢擅便理合一併查明密奏恭請¶
皇上聖裁謹¶
　奏¶
祠墓亦係應修者此二處工程仍照豫省新建廟例動¶
用内帑修理不拘何項錢糧暫時那用後咨明户部在¶
京抵銷可也¶
　　同日又¶
　奏為恭謝¶
<pb:KR2f0009_WYG_002-61a>¶
　天恩事(臣/)接准部咨䝉¶
　皇上特賜(臣/)以太子太傅崇銜(臣/)聞¶
　命之下感愧交集伏思朱家口前因漫工水險堵塞甚¶
　　　難荷䝉¶
　皇上洞悉河防之緩急¶
　特㫖訓示令(臣/)酌量情形俟過夏秋汛水相機進埽因¶
　　　而始得合龍况於隆冬之候天氣尚自和暖兵夫¶
　　　揮汗趨前大工易於告竣者皆由我¶
<pb:KR2f0009_WYG_002-61b>¶
　皇上至誠愛民上感¶
天心百靈効順之所致今以¶
　皇上之天功加(臣/)以非分之榮(臣/)實惶悚無地圖報彌¶
　　　難除另具疏叩頭¶
　　奏謝外合再繕摺恭謝¶
　天恩謹¶
　　奏¶
　朕為河清之瑞加恩卿等諸臣之諭已頒行矣若以感¶
<pb:KR2f0009_WYG_002-62a>¶
　應之理而論卿尤為切近此乃¶
上蒼神明之所賜何惶悚之有耶¶
　　　同日又¶
　　奏為恭謝¶
　天恩事雍正五年正月初七日(臣/)齎摺家人回南恭捧¶
　皇上硃批奏摺¶
　御賜福字暨荷包貂皮磁器哈密瓜氷魚鹿尾湯羊奶¶
　　　餅等件到工(臣/)隨恭設香案望¶
<pb:KR2f0009_WYG_002-62b>¶
　闕叩頭謝¶
　恩祗受訖伏讀(臣/)前恭請¶
　陛見摺内欽奉¶
　硃批䝉¶
　皇上憐(臣/)草芥病軀倍加軫恤¶
　温語諄諄不啻家人父子兼以¶
　錫賚多珍¶
　殊恩優渥(臣/)跪讀拜受之下不禁感激涕零自念(臣/)何¶
<pb:KR2f0009_WYG_002-63a>¶
　　人斯受¶
恩若此雖粉身碎骨曷能報稱兹復䝉¶
皇上特遣(臣/)弟邊塔哈隨同醫官劉裕鐸齎帶¶
恩賞人參等物於正月十七日來至清江(臣/)弟口傳¶
上諭矜恤備至(臣/)謹叩頭謝¶
恩敬延醫官開方調治自服藥之後稍覺心神漸定脾¶
　　疾漸瘳¶
欽揀良醫洵非凡手從此犬馬餘年皆出¶
<pb:KR2f0009_WYG_002-63b>¶
天恩再造(臣/)感淪肌髓難措¶
　奏謝之詞惟有率(臣/)家屬闔門頂頌敬祝¶
聖主萬壽無疆¶
皇圖永固而己為此具摺恭謝¶
天恩謹¶
　奏¶
覽卿奏摺聽邊塔哈口奏卿體光景并閱劉裕鐸奏帖¶
深慰朕懐當加意自愛調攝飲食起居慎毋辜負朕意¶
<pb:KR2f0009_WYG_002-64a>¶
也¶
　　雍正五年二月初九日總督河道(臣/)齊蘇勒謹¶
　奏為欽奉¶
上諭事竊(臣/)接准部咨䝉¶
皇上以江南水利事關重大¶
特命(臣/)等㑹同悉心&KR0191;勘詳加酌議倘齊蘇勒河工緊¶
　要不能親身前往即行文知㑹商酌定議具奏欽此¶
　　仰見我¶
<pb:KR2f0009_WYG_002-64b>¶
皇上無刻不以河防為重之至意嗣副都統李淑徳來¶
　　至清江口傳¶
上諭念(臣/)微軀有病¶
命勿勉强前往(臣/)跪聆之下感淪肌髓(臣/)何人斯仰邀¶
聖主垂憐一至於此伏查江浙地方素稱澤國萬姓粒¶
　　食全賴水利我¶
皇上念切東南赤子宏開經久之圖備旱防潦洵屬養¶
　　民首務但其地勢之髙下水源之逺近(臣/)非親歴¶
<pb:KR2f0009_WYG_002-65a>¶
　　其境目擊其形則一切蓄洩之宜消長之勢不敢¶
　　懸定今江南預防桃汛事宜已完山東小挑工程¶
　　已竣河南修防做法亦皆分行檄飭(臣/)於此時正¶
　　可放心前往的於三月十二日起程赴蘇㑹勘以¶
　¶
　¶
　　跳之病己痊惟脾氣尚未全瘳復荷¶
聖慈差醫官胡麟徴前來商酌調劑實屬¶
<pb:KR2f0009_WYG_002-65b>¶
恩同覆載(臣/)雖粉身碎骨曷能報稱今(臣/)與醫官劉裕¶
　¶
　¶
　　行送劉裕鐸等回京則(臣/)犬馬餘生皆出¶
天恩再造也為此具摺恭謝¶
天恩謹¶
　奏¶
覽所奏并醫官奏帖朕深為慰悅當慎加節養以副朕¶
<pb:KR2f0009_WYG_002-66a>¶
意諸凡可以令人代勞之小事不必一一親歴必遵朕¶
諭而行毋稍勉强¶
　　雍正五年閏三月二十四日總督河道(臣/)齊蘇勒¶
　　謹¶
　奏為恭謝¶
天恩事竊(臣/)去年患心跳脾瀉之症日見精力衰憊自¶
　　揣難望痊可乃䝉¶
聖主惻然憐憫破格施仁¶
<pb:KR2f0009_WYG_002-66b>¶
特命醫官劉裕鐸齎帶¶
恩賞人參等物南來診視俾(臣/)心跳之症得以痊愈更¶
　　䝉¶
聖恩命醫官胡麟徴前來商酌調劑仰賴¶
聖恩優渥更兼劉裕鐸胡麟徴和衷商酌細心調治(臣/)¶
　　之脾氣未瘳者今則霍然全愈精力日覺健旺是¶
　　(臣/)犬馬餘生皆出¶
天恩之再造矣(臣/)惟有率領闔家大小望¶
<pb:KR2f0009_WYG_002-67a>¶
闕叩頭朝夕焚香頂祝¶
聖壽無疆而己今於本月二十四日(臣/)謹差員恭送劉¶
　　裕鐸先行進京以慰我¶
皇上軫念微(臣/)至意再醫官胡麟徴(臣/)等公同商量暫¶
　　留數日俟(臣/)所服丸藥愈加見效即當另行恭送¶
　　回京則草芥微軀更沐¶
皇恩於無既矣為此具摺恭謝¶
天恩謹¶
<pb:KR2f0009_WYG_002-67b>¶
　奏¶
覽卿奏謝暨劉裕鐸到京靣奏之言知卿已全愈朕如¶
獲珍寶欣慰之心筆莫能喻病愈之後尤宜更加節養¶
以仰承朕念胡麟徴令其在彼多留幾時候㫖再來可¶
也¶
　　雍正五年七月二十七日總督河道(臣/)齊蘇勒謹¶
　奏為恭謝¶
天恩事(臣/)齎摺家人回南恭捧¶
<pb:KR2f0009_WYG_002-68a>¶
皇上硃批奏摺并¶
恩賞凉㡌一頂到(臣臣/)隨恭設香案望¶
闕叩頭謝¶
恩祗領訖竊(臣/)久抱沉疴自揣難痊仰䝉¶
聖主格外施仁¶
特命醫官來南診視俾(臣/)痼疾得以全瘳似此再造之¶
洪恩(臣/)實感淪肌髓粉身難報當送醫官劉裕鐸回京¶
　　時(臣/)曾具摺奏謝¶
<pb:KR2f0009_WYG_002-68b>¶
天恩復䝉¶
聖主垂憐諄諄誡訓¶
天語慈祥¶
恩逾罔極跪讀之下不禁感激涕零又䝉¶
賞(臣/)凉㡌一頂炎暑之際仰荷¶
如雲之庇(臣/)何人斯受¶
恩若此惟有盡此犬馬之餘年矢勤矢慎以圖報¶
髙厚之恩於萬一耳(臣/)再有請者前奉¶
<pb:KR2f0009_WYG_002-69a>¶
諭㫖胡麟徴令其在彼多留幾時候㫖再來欽此竊(臣/)¶
　　自服丸藥之後脾疾即已全愈入伏以來胡麟徴¶
　　又復加意調劑(臣/)之精力益覺健旺嗣後即可照¶
　　方常服無煩時加診視所有醫官胡麟徴相應請¶
㫖以便恭送回京伏乞¶
皇上睿鑒施行謹¶
　奏¶
覽卿奏謝知道了聞卿體全愈朕心之喜雖獲珍寶不¶
<pb:KR2f0009_WYG_002-69b>¶
足喻也另有㫖諭胡麟徴卿等酌量再定行止¶
　　雍正五年九月初九日總督河道(臣/)齊蘇勒謹¶
　奏為請¶
㫖事竊查黄河入海之口向年設有葦蕩一營専管採¶
　　割葦柴以佐工用嗣經裁革之後以致河工所需¶
　　葦束盡皆費帑購買商販居竒料價騰貴(臣/)於雍¶
　　正四年二月内奏¶
聞請復設採葦戰守目兵一千二百三十名採割葦柴¶
<pb:KR2f0009_WYG_002-70a>¶
　　以濟工用其舊制遊擊一員恐不足以資彈壓請¶
　　改設㕘將以重其任等因具¶
　奏仰䝉¶
皇上恩准¶
欽點遵化城守營遊擊馬義補放葦蕩營㕘將於四年¶
　　六月内到營任事該㕘將自到任以來小心趨事¶
　　調度有方將雍正四年分所産葦柴盡數搜採除¶
　題定額交葦柴一百五十萬束之外又復多採中柴¶
<pb:KR2f0009_WYG_002-70b>¶
　　三十六萬餘束以交工用至海口通洋要地乃魚¶
　　鹽出入之區更為緊要該㕘將於阨要處所往來¶
　　查察邇來海口一帶匪類潛消地方無事是皆我¶
皇上知人善任之所致也今馬義已經陞補浙江嚴州¶
　　營副將(臣/)理應靜候補放之員交代任事何敢瀆¶
　　陳但葦營新設未久一應採割廵防事宜始有頭¶
　　緒倘新舊一換未免事經生手另費一番措置仰¶
　　懇¶
<pb:KR2f0009_WYG_002-71a>¶
皇上准將馬義以副將暫管葦蕩營㕘將事務再留一¶
　　二年俟葦營諸務妥定之後再行調補庶新立營¶
　　務得以整頓全妥而於海防河務兩有禆益矣謹¶
　　先行具摺¶
　奏請¶
聖訓以便繕疏具¶
　題伏乞¶
睿鑒謹¶
<pb:KR2f0009_WYG_002-71b>¶
　奏¶
此奏甚是馬義原係上好之員尚未料其能如此實心¶
効力已有㫖諭部著以陞銜留任矣令其在葦營料理¶
數年朕將另用伊為總兵再者爾之操守及辦事勤慎¶
練達俱無可議惟於糾察屬員頗為不及多有人論爾¶
此一節如効力人員内有不妥者斷不可姑容久後必¶
致被其連累當思小人輩之感恩誦徳不抵己身受害¶
之重也如胡璉等其父聲名人所共知即胡璉亦屬姦¶
<pb:KR2f0009_WYG_002-72a>¶
　邪小人此輩留之無益可惜清白一身何故甘為屬員¶
　牽連向後當猛醒改革慎之又慎務須將河工諸弊剔¶
　除淨盡方是勉之¶
　　　同日又¶
　　奏為恭謝¶
　天恩事(臣/)齎摺家人回南恭捧¶
　皇上硃批奏摺¶
　恩賞人參荔枝到(臣臣/)隨恭設香案望¶
<pb:KR2f0009_WYG_002-72b>¶
　闕叩頭謝¶
　恩祗領訖竊(臣/)一介微軀寸長莫効前抱沉疴仰承¶
　聖主垂憐兩¶
　遣醫官再¶
　頒參餌俾痼疾得痊更生有慶又䝉¶
　温諭諄摯周詳(臣/)跪讀之下不勝感激涕零即¶
天地之生成父母之鞠育寧有過此(臣/)雖捐糜頂踵實難¶
　　　圖報(臣/)自夏秋以來幸賴胡麟徴加意藥餌調治¶
<pb:KR2f0009_WYG_002-73a>¶
　　有方(臣/)之精神益覺健旺飲食亦復加增(臣/)等商¶
　　酌以後只須照方常服丸藥似可無煩再加診視¶
　　惟當仰遵¶
聖諭加謹節養保此犬馬餘生以圖上報¶
髙厚所有醫官胡麟徴(臣/)謹差員恭送回京以慰我¶
皇上俯念微(臣/)之至意(臣/)率(臣/)家屬焚頂望¶
闕叩頭恭謝¶
天恩謹¶
<pb:KR2f0009_WYG_002-73b>¶
　奏¶
胡麟徴回京奏卿全愈朕心喜慰實如獲珍寶覽卿奏¶
謝知道了惟當慎重保養量力而動毋令過於辛勞敬¶
之慎之¶
　　雍正六年二月初八日總督河道(臣/)齊蘇勒謹¶
　奏為恭謝¶
天恩事竊(臣/)猥以菲材叨膺重任仰賴¶
聖明多方訓誨俾(臣/)遇事知所遵循數年以來得免隕¶
<pb:KR2f0009_WYG_002-74a>¶
　　　越犬馬戀¶
　主之情無時不縈寤寐幸䝉¶
　特沛恩綸允(臣/)¶
　陛見伏覩¶
　聖情恱豫合六宇以同春面聆¶
　天語周詳統八荒於在宥¶
　乾綱獨運一本大公之心庶政咸宜悉協時中之道¶
　宵衣旰食刻不遑寧¶
<pb:KR2f0009_WYG_002-74b>¶
　純孝至誠久而彌篤固宜¶
上天眷佑景福駢臻萬國畏懐四方寧謐者也(臣/)以草芥¶
　　　微軀仰荷¶
　生成大徳涓埃未効夙夜滋慙乃䝉¶
　俯鑒愚誠¶
　恩施格外¶
　顧問則榮逾三接¶
　賞賚則數及萬金¶
<pb:KR2f0009_WYG_002-75a>¶
寵錫便蕃慰勉交至此誠一時罕覯之¶
殊恩亦屬千載難逢之¶
曠典也不惟(臣/)一身䝉被實感戴於無涯即至(臣/)奕世¶
　　子孫皆頂祝於靡既名言莫罄類¶
髙厚之難酬銘刻不忘誓捐糜以圖報謹此繕摺恭¶
　謝¶
天恩伏乞¶
睿鑒謹¶
<pb:KR2f0009_WYG_002-75b>¶
　奏¶
覽卿奏謝知道了數年以來念卿年近遲暮又勤於國¶
事不惜精力前嵗大病雖聞全愈朕心未免懸懸此番¶
來京見卿精神色力實喜出望外朕懐深慰凡百不必¶
過於任勞仍遵朕面諭之㫖節慎起居量力為之特諭¶
　　同日又¶
　奏為欽奉¶
上諭事竊河南雷家寺一帶堵截支河開挖引河一事¶
<pb:KR2f0009_WYG_002-76a>¶
　　(臣/)欽遵¶
聖諭於正月三十日前至河南雷家寺工次㑹同副總¶
　　河(臣/)嵇曾筠沿堤逐加詳勘看得黄河大溜於北¶
　　岸雷家寺上首刷成支河三道沿堤走溜直至三¶
　　家莊埽壩頂衝之處抵其大溜始歸正河我¶
皇上明燭萬里於河圖之上¶
硃批諭㫖此支河雖在在險工尚有敵三家莊頂衝之¶
　力此支河斷流則此三家莊埽工當著實留心欽此¶
<pb:KR2f0009_WYG_002-76b>¶
　　仰見我¶
皇上洞悉河防恐致顧此失彼之虞深合以水敵水之¶
　　道凡屬在工官弁敬聆¶
訓諭莫不極口稱頌中心恱服(臣/)等細加相度河勢情¶
　　形今此引河一開支河一堵則三家莊頂衝之勢¶
　　自必增重必須先於三家莊埽壩受衝之處添築¶
　　迎水大壩一座以抵全黄直衝之力方為至當再¶
　　查山東曹縣所屬芝蔴莊埽工地居三家莊之下¶
<pb:KR2f0009_WYG_002-77a>¶
　　游正對黄流之埽灣水勢甚屬猛悍應於舊埽上¶
　¶
　¶
　題動帑興工外其添築之迎水壩(臣/)等現在指明壩¶
　　基令各該員動銀備料尅期儹竣以資鞏固所有¶
　　(臣/)等公同細加詳勘情形擬合繕摺奏¶
聞伏乞¶
皇上睿鑒施行謹¶
<pb:KR2f0009_WYG_002-77b>¶
　奏¶
此叚河工朕未獲親履其地今向卿等論方畧可謂班¶
門弄斧也覽奏朕實抱慚¶
　　同日又¶
　奏為奏¶
聞事伏查山東運河仰䝉¶
皇上念切運道民生於雍正元年¶
特頒¶
<pb:KR2f0009_WYG_002-78a>¶
諭㫖大興挑浚又令(臣/)等疏浚泉源收蓄湖水作為水¶
　　櫃以資接濟是以歴年糧艘遄行無阻此皆我¶
皇上首以漕運為重預為籌畫之成效也今(臣/)自京起¶
　　程由山東運河一路踏勘各汛大挑工程内除臨¶
　　清南旺濟寧彭口一帶泥沙易積之處現在挑浚¶
　　即可清理外其餘河道因去嵗水勢充盈俱各深¶
　　通如故(臣/)沿河逐加探量計其水深無容挑挖之¶
　　處約可節省幫貼夫食銀二萬餘兩當經插標立¶
<pb:KR2f0009_WYG_002-78b>¶
　　記以杜河員指深作淺冒銷之弊再查運河一帶¶
　　昔年挑挖之泥沙不行逺送就近堆積於兩岸之¶
　　上多有壁立如山者每遇雨水淋漓即便坍入河¶
　　内以致河底仍復淤淺其南旺彭口噴沙之所雖¶
　¶
　¶
　　以免坍缷入河之患方為萬全(臣/)今細加相度將¶
　　此沙堆壁立處所於臨河一面挨釘排樁鑲以板¶
<pb:KR2f0009_WYG_002-79a>¶
　　片中間填以實土作為縴道庶河崖不致坍缷積¶
　¶
　¶
　　大有裨益又查運河兩岸堤工歴年久逺風雨剥¶
　　蝕卑矮殘缺之處甚多從無修補之項(臣/)前於¶
陛見時己將此堤情形¶
　奏明但其中有逼近城社關繫水櫃要地者亟宜擇¶
　　叚增修預為圖計案查定例山東運河每當大挑¶
<pb:KR2f0009_WYG_002-79b>¶
　　之年共幫貼夫食銀六萬餘兩經(臣/)¶
　題明於嵗底查核倘有贏餘即存為下年之用在案¶
　　除雍正三年分節省過幫貼銀兩已經¶
　題明動用修理禹王臺工程外所有前項應修排樁¶
　¶
　¶
　　庶錢糧盡歸實用將見河深堤固一舉兩得於漕¶
　　運大有裨益矣除飭兖寧道將應設排樁板工并¶
<pb:KR2f0009_WYG_002-80a>¶
　　應行修補堤岸之處據實確估工程細數另疏具¶
　題外所有(臣/)&KR0191;勘過運河情形擬合先行具摺奏¶
聞謹¶
　奏¶
具題到日有㫖¶
　　雍正六年四月初十日總督河道(臣/)齊蘇勒謹¶
　奏為奏明事恭照浙江錢塘縣地方奉¶
㫖修理¶
<pb:KR2f0009_WYG_002-80b>¶
　金龍四大王祠墓前經(臣/)¶
　奏明共估銀三千九百餘兩當即委員前往㑹同錢¶
　　塘縣知縣購料興工在案今據報稱於上年十一¶
　　月二十六日完工共用過工價料物銀三千九百¶
　　九十九兩零等因造册呈送前來除將用過銀兩¶
　　現在查核另行咨部抵銷外兹據淮徐道康宏勲¶
　　詳稱職道前在睢寧工次於堵築漫口之際屢見¶
　神明顯佑若式若慿陡遇工險隨禱輙應彼時立願¶
<pb:KR2f0009_WYG_002-81a>¶
　　酬¶
　神無由圖報今江南浙江兩處俱荷¶
皇恩勅建祠宇氣象輝煌永昭祀典職道情願自捐家¶
　　資三千兩以一千五百兩交付江南宿遷縣以一¶
　　千五百兩解交浙江錢塘縣各於廟工附近處所¶
　　慿公置買田疇以備朝夕香火不時修葺之用庶¶
　　草芥微忱可以稍盡等情到(臣臣/)見該道酬¶
　神願切事屬可行己批飭該道將所捐銀兩分交江¶
<pb:KR2f0009_WYG_002-81b>¶
　　浙兩處令各該地方官收存置備所有錢塘縣地¶
　　方廟工完竣日期理合繕摺奏¶
聞伏乞¶
皇上睿鑒施行謹¶
　奏¶
廟宇工程出於朕之誠意毋容捐助置買田地以為香¶
火之資康宏勲既有此願自屬可行¶
　　雍正六年七月二十八日總督河道(臣/)齊蘇勒謹¶
<pb:KR2f0009_WYG_002-82a>¶
　奏為黄運兩河大工告成仰祈¶
睿鑒事恭惟我¶
皇上念切運道民生¶
特命(臣/)等遍將各工通盤修理(臣/)欽遵¶
諭㫖㑹同廣東督(臣/)孔毓珣將兩河之古堤舊岸卑薄¶
　　殘廢之處并昔人做法錯謬徒費無益之工勘明¶
　　具¶
　題復荷¶
<pb:KR2f0009_WYG_002-82b>¶
聖恩以此項工程浩大恐(臣/)難以親歴周到¶
欽命工部侍郎(臣/)靳治豫奉天府府丞(臣/)黎致逺専司¶
　　稽察之責俾(臣/)得以併力廵視不致周章所有應¶
　　行修理石土閘壩等工當即挽其錯謬救其頽廢¶
　　截長補短次第修舉今於本年七月二十七日通¶
　　行修理完竣計幫修過土堤共長十一萬七千餘¶
　　丈修砌過磚石等堤共長一千三百餘丈修築過¶
　　埽壩防風排樁等工共長一萬四千一百餘丈創¶
<pb:KR2f0009_WYG_002-83a>¶
　　　築過月格等堤共長二萬八百餘丈疏濬過河道¶
　　　共長五千四百餘丈修砌過石閘六座石磡一座¶
　　　查黄河自碭山縣以下至海口運河自邳州以下¶
　　　至江口縱横綿亘三千餘里兩岸隄防增新補舊¶
　　　一例髙寛平整全河永慶安瀾矣(臣/)等現在勘驗¶
　　　各處做過工程統俟勘明收工之日另行恭疏具¶
　　題外謹將遵¶
　㫖通盤修理大工全竣日期先行繕摺奏¶
<pb:KR2f0009_WYG_002-83b>¶
　聞伏乞¶
　皇上睿鑒謹¶
　　奏¶
　欣慰慶幸覽之此皆卿忠誠任事䝉¶
上天鑒佑所以毫無阻滯得成就此舉嘉恱之懐不可筆¶
　喻題到時另有㫖¶
　　　雍正六年九月初七日總督河道(臣/)齊蘇勒謹¶
　　奏為請¶
<pb:KR2f0009_WYG_002-84a>¶
㫖事雍正四年正月十一日(臣/)奏請測量洪澤湖滚水¶
　　壩門檻一摺奉有¶
硃批諭㫖(臣/)敬銘在心伏查工部侍郎靳治豫伊父莅¶
　　任總河時原未隨帶來工所有河防事宜從未習¶
　　諳今己年逾七旬耳聾眼昏往往言語顛倒屬員¶
　　難以適從因伊前有條奏事件(臣/)等未及㑹勘議¶
　　覆是以未便遽行奏¶
聞前(臣/)於¶
<pb:KR2f0009_WYG_002-84b>¶
陛見時仰䝉¶
天語下詢(臣/)謹將靳治豫年邁及不諳河務緣由口¶
　奏當奉¶
諭㫖俟靳治豫條奏之事㑹勘完畢之日爾即密摺奏¶
　聞再行調回欽此今查靳治豫條奏黄河添設減水¶
　　壩及堤坡栽種茭草等欵經(臣/)等同伊㑹勘不惟¶
　　於河防毫無禆益且於堤工民社大有妨礙業已¶
　　㑹疏¶
<pb:KR2f0009_WYG_002-85a>¶
　題覆在案再照靳治豫家口甚衆専事奢侈¶
恩賞養廉銀二千兩未及三月業巳全行支用誠恐所¶
　　轄屬員甚多掩(臣/)耳目漸有需索應付等弊大有¶
　　未便錢糧重地似不宜於久駐者也謹遵¶
㫖密摺奏¶
聞仰懇¶
皇上俯念河工重大地方濶逺另¶
簡賢臣來工協理俾(臣/)得贊勷有人不致鞭長莫及感¶
<pb:KR2f0009_WYG_002-85b>¶
　　戴¶
聖恩於無既矣伏乞¶
睿鑒謹¶
　奏¶
覽奏朕自另有諭㫖至於工所現有二人令其隨卿學¶
習何必又簡賢員前來協理耶¶
　　同日又¶
　奏為大工告成期保永固事竊照黄運兩河年久殘¶
<pb:KR2f0009_WYG_002-86a>¶
　　廢之工仰䝉¶
皇上不惜數十萬帑金¶
特命通盤修理遍將兩岸隄防一舉全成但此項大工¶
　　縱横綿亘數千餘里其保守之道尤不可不預為¶
　　籌畫者也查從前堤頂之上愚民私葢房屋櫛比¶
　　而居竟有民舍坐臨險工之上者不惟搶䕶之候¶
　　有礙捲埽之地一時不能拆毁每至周章而且久¶
　　住房内或鼠穴叢生或人畜踐踏其中不無孔隙¶
<pb:KR2f0009_WYG_002-86b>¶
　　穿漏之虞更為可慮(臣/)於上年遵¶
㫖通盤修理卑矮各工俱以增髙一丈為度而淮安府¶
　　寶應縣之城門外其居民佔住之堤頂更屬卑窪¶
　　若不急令拆房讓地取平加髙是因堤上之草房¶
　　數楹而故留一大缺口矣彼時(臣/)按照房數給以¶
　　重價令其星速拆讓隨即書夜買土儹築一律加¶
　　髙詎意工甫就而大水至所長之水較比舊日堤¶
　　頂髙出四尺有餘此時遷移之衆方知從前居堤¶
<pb:KR2f0009_WYG_002-87a>¶
　　上者必無生理而臨湖居民見此利害漸有自行¶
　　避險遷移者今沿河堤工凡係險要處所己經拆¶
　　讓加幫惟是遥月等堤與運河縴道道里綿長鄉¶
　　民佔住日久一旦盡令逺遷恐致失所(臣/)之愚見¶
　　嗣後堤頂民房如有遇傾圯之時一槩禁止重修¶
　　令其移葢於堤傍髙隙之處逐漸遷移數年之内¶
　　即可以除傷堤之患而河工搶䕶亦不致於礙手¶
　　民社河防兩皆有禆矣再查佔住堤上房屋内有¶
<pb:KR2f0009_WYG_002-87b>¶
　　輸納房租者自徐邳以至江口每嵗徴銀不過百¶
　　有餘兩其有益於¶
　國課者甚少而為害於河防者甚大此項錢糧應請¶
聖恩豁免庶可以杜私佔之由而緊要官堤均得以永¶
　　保鞏固矣為此具摺恭請¶
聖訓伏乞¶
睿鑒施行謹¶
　奏¶
<pb:KR2f0009_WYG_002-88a>¶
此事卿於去嵗已面奏過此奏朕忻恱覽之酌量有應¶
具題處具本題來朕以便降㫖飭行¶
　　同日又¶
　奏為覆奏事竊(臣/)恭接到¶
硃批諭㫖邳州一帶聞有蝗蝻生發地方官撲捕甚不¶
　下力今如何光景訪問確實奏聞欽此(臣/)細訪得江¶
　　南之邳州與山東之沂州兩境交界處所於本年¶
　　六月内偶有蝻子生發兩州之民彼此各保其界¶
<pb:KR2f0009_WYG_002-88b>¶
　　不肯相助為力幸而蝻子初發易於撲滅不致有¶
　¶
　¶
　　救之狀撲蝻一事亦皆如此當蝻子初發之際即¶
　　時就地撲滅何至蔓延成災皆由地方官素不訓¶
<pb:KR2f0009_WYG_002-89a>¶
(治不堪已極奈不得人而用亦無可如何之事/    請)¶
聖㫖勅部嚴定處分以戒地方官員之玩忽并懲小民¶
　　風氣之澆薄庶防患於未然而官民咸知儆惕矣¶
　　又訪宿遷睢寧二縣於六月二十前後亦間有蝻¶
　　子生發之處當即撲滅亦未有傷田禾理合據實¶
　　密摺覆奏伏乞¶
睿鑒謹¶
　奏¶
<pb:KR2f0009_WYG_002-89b>¶
覽¶
　　　一運河挑淺舊係河官之事沿河州縣供億夫¶
　　　役而己今皆責之州縣官領帑挑濬夫河官原¶
　　　係家道殷實之人効力河工故另設大計以年¶
　　　嵗之久近職業之修廢定其黜陟以其各有攸¶
　　　司也今既責之州縣則河官將何所事乎且不¶
　　　特此也廵撫總河勘河查河又多帶河官以察¶
　　　州縣之能否所至地方奔走供億其費不貲一¶
<pb:KR2f0009_WYG_002-90a>¶
　　　不當意則從而持其短長是前此河官之黜陟¶
　　　操之總河而今此州縣官之進退操之河官前¶
　　　此勘河查河之供億止一廵撫一總河而今此¶
　　　勘河查河之供億且數十廵撫總河矣又豈非¶
　　　山東州縣官虧空之一端乎伏懇¶
　皇上勅諭總河凡一切河工仍宜責之河官不得他¶
　　　諉則州縣官得以専其職守或親臨查勘或委¶
　　　官查勘勿得多帶官吏借端需索則供億不繁¶
<pb:KR2f0009_WYG_002-90b>¶
　　　而州縣之虧空可杜一端矣¶
有人條奏此一事爾宜大為留心若不令州縣官協力¶
相助又恐河官呼應不靈有掣肘之虞今若據此奏而¶
論在地方官實為難堪爾其再四嚴飭屬員慎毋仍前¶
擾害地方倘被朕訪出連爾等上司必一併治罪亟當¶
嚴加誡飭不可稍有踈懈¶
　　雍正六年十二月初十日總督河道(臣/)齊蘇勒謹¶
　奏為請除河工積弊以固運道事竊照東省河道定¶
<pb:KR2f0009_WYG_002-91a>¶
　　例一年一小挑間年一大挑所有額設淺溜泉壩¶
　　等夫不敷應用遂派民夫協濟續經山東撫(臣/)佛¶
　　倫¶
　題明酌令民間按畝出錢幫貼僱夫以均徭役既不¶
　　妨農業又不誤工程歴來稱為甚便無如奉行不¶
　　善法久弊生地方官以少派多就中漁利管河官¶
　　揑淺作深希圖分肥(臣/)查大挑之年各州縣幫貼¶
　　之銀約計六萬餘兩小挑約計四萬餘兩俱係地¶
<pb:KR2f0009_WYG_002-91b>¶
　　方官徴收僱夫給發工價案查此項幫貼銀錢年¶
　　年均屬全收全用從無餘剰亦無不足夫歴年水¶
　　勢豈無大小之分河底泥沙豈無多寡之異而皆¶
　　處處一樣挑浚年年一樣銷算毫無分别明係地¶
　　方官與管河官通同冒銷彼此分肥無惑乎向年¶
　　運道淺阻以致如是也自雍正元年荷䝉¶
皇上特頒¶
諭㫖寓賑濟於興役之中大加挑浚之後河道賴以深¶
<pb:KR2f0009_WYG_002-92a>¶
　　通糧艘遄行無阻但東省河道噴沙無定易致淤¶
　　淺其每年挑浚之工必不可少此項幫貼銀兩自¶
　　雍正三年奉¶
㫖令(臣/)稽查之後(臣/)於每年挑浚之時仍恐河官作弊¶
　　俱令探量河底之深淺所積泥沙之多寡插標立¶
　　記擇叚興修淺者務要深通深者無庸挑浚至雍¶
　　正五年共節省過幫貼銀二萬七千二百餘兩今¶
　　雍正六年小挑按工估算又節省銀二萬二千七¶
<pb:KR2f0009_WYG_002-92b>¶
　　百餘兩又有存剰黄河㕔屬雍正五六年分徭夫¶
　　幫貼銀一萬一千四百餘兩以上通共節省過銀¶
　　六萬一千三百餘兩現令貯庫以充正項錢糧之¶
　　用(臣/)恐此外又有别項瞞隱情弊復行一面密訪¶
　　一面敬宣¶
上諭令其自行出首去後今據運河同知及東昌上河¶
　　下河張秋泇河各通判等首出每逢大挑小挑之¶
　　年各州縣俱有餽送陋規銀兩又有每年餽送漕¶
<pb:KR2f0009_WYG_002-93a>¶
　　糧規儀河銀隨平等銀兩伊等有己經收過者亦¶
　　有自行裁革者又有新任未經收過者查此各河¶
　　員所受之陋規俱係出於地方官之餽遺而地方¶
　　官斷非出自已囊自必藉公費之名加派民間理¶
　　宜速行禁革(臣/)又訪得臨清州知州除正項淺夫¶
　　銀兩外每於大挑之年派徴銀三千六百餘兩小¶
　　挑之年派徴銀二千四百餘兩及查該州歴年造¶
　　報册内大挑止額收銀一千九百餘兩小挑止額¶
<pb:KR2f0009_WYG_002-93b>¶
　　收銀一千三百餘兩計算所剰之銀為數甚多明¶
　　係該州多徴私用以此一州計之其餘額有幫貼¶
　　之四十州縣其多派銀兩更不知又有凡幾也似¶
　　此指工漁利魚肉鄉民更當嚴行禁革總之嗣後¶
　　保守修防之道要在實力奉行方可以持永久一¶
　　切事宜難容絲毫弊竇容(臣/)查明之日一併具¶
　題請¶
㫖永行禁革外所有管河官首出陋規地方官多派積¶
<pb:KR2f0009_WYG_002-94a>¶
　　弊縁由理合先行奏¶
聞伏乞¶
皇上睿鑒施行謹¶
　奏¶
朕嘉悅覽之向來河官之積弊不止此一端其餘未協¶
處總賴卿一一次第釐剔之耳¶
　　同日又¶
　奏為請¶
<pb:KR2f0009_WYG_002-94b>¶
㫖事竊照山東單縣所屬諸望大堤乃係昔年決口之¶
　　所其地當黄河北岸距運河不逺關係最為𦂳要¶
　　本年十一月内河流驟然北移此堤正受頂衝數¶
　　日之間嚙崖摧岸塌至堤根副河(臣/)嵇曾筠移送¶
　　繪圖商築挑水壩一座藉以挑溜開行餘俟來春¶
　　修築等因并致書前來(臣/)念此地素稱險要現在¶
　　危如纍卵急宜搶救若僅建築挑水壩工餘俟來¶
　　春修築誠恐河溜猛悍倘致潰崖所關甚鉅揆其¶
<pb:KR2f0009_WYG_002-95a>¶
　　措注殊失緩急之宜(臣/)當將來圖逐一詳加註明¶
　　一面差員備細面陳一面選派効力多員帶領熟¶
　　諳樁埽目兵星飛前往搶下摟崖大埽以䕶其崖¶
　　以抵其衝未幾嵇曾筠又囑僉都御史(臣/)徐湛恩¶
　　前來面商(臣/)備將䕶堤摟崖做法一一指示星夜¶
　　搶䕶今己抵住大溜堤工獲保平稳理合繕摺奏¶
聞再查東豫兩省黄河一切險要工程年來俱保安瀾¶
　　成功匪易保守之道尤不可不加謹籌畫以圖永¶
<pb:KR2f0009_WYG_002-95b>¶
　　固但(臣/)看嵇曾筠雖勤慎有志而於修防事宜未¶
　　甚敏練凡值工程危險之時往往推缷屬員且於¶
　　估計錢糧每為河官朦蔽伏思河防關係重大要¶
　　在協力共勷前䝉¶
皇上睿謨深逺¶
勅令僉都御史徐湛恩赴豫協理查徐湛恩在工年久¶
　　熟悉修防(臣/)之愚見凡屬東豫兩省黄河估修事¶
　　宜以及一切¶
<pb:KR2f0009_WYG_002-96a>¶
　¶
　¶
　　工程錢糧大有禆益矣是否可行恭請¶
聖裁謹¶
　奏¶
覽¶
　　雍正七年正月十七日總督河道(臣/)齊蘇勒謹¶
　奏為奏¶
<pb:KR2f0009_WYG_002-96b>¶
聞事竊(臣/)前嵗身患心跳脾瀉之症自揣難保乃䝉¶
聖主再造之恩¶
特命醫生來南診視又復屢¶
賞參餌俾得更生以至今日似此¶
隆恩優渥(臣/)即舉家粉身碎骨曷能報稱不意上年九¶
　　月内(臣/)身偶患瘧疾氣脈日覺衰憊迨至十二月¶
　　下旬病勢益復加增左肋作痛夜不能眠不數日¶
　　間骨瘦如柴心神恍惚偃卧牀褥巳經二旬但(臣/)¶
<pb:KR2f0009_WYG_002-97a>¶
　　之病軀尚屬細事而念及河防重務實難放心況¶
　　一切修守機宜勢若風火必須隨時調度方免貽¶
　　誤且目下重運經臨一應催趲事務更為𦂳要今¶
　　(臣/)身抱沉疴不能勉强支持再四躊蹰日夜難安¶
　　欽惟我¶
皇上恩待臣下矜恤備至¶
特諭督撫等倘有一時患病難以辦事者不可勉强支¶
　持即著一面奏聞一面將印務酌量委人署理俾得¶
<pb:KR2f0009_WYG_002-97b>¶
　安靜調攝則所患自然易於痊可欽此仰見¶
聖主如天好生之深仁體恤臣工之至意(臣/)謹遵奉¶
諭㫖一面將印務飭委淮徐道康宏勲暫行䕶理一面¶
　　飛咨署蘇州撫(臣/)尹繼善星夜來工就近接印署¶
　　理并可辦理廵撫事務容(臣/)暫時調理倘於兩三¶
　　月間病軀幸得稍愈則此後之餘生皆¶
天恩之所賜也除另疏具¶
　奏外謹先繕摺奏¶
<pb:KR2f0009_WYG_002-98a>¶
　聞伏乞¶
　皇上睿鑒謹¶
　　奏¶
　覽奏知卿抱病亟宜加意調攝朕仍遣向日之醫官前¶
　來診視印務既有人署理靜養數時自必痊愈也¶
　¶
　¶
　¶
<pb:KR2f0009_WYG_002-98b>¶
　¶
　¶
　¶
　¶
　¶
　¶
　¶
硃批諭㫖巻二下¶
