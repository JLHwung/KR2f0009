# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:21.697130
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR2f0009_WYG_158-1a>¶
　欽定四庫全書¶
硃批諭㫖巻一百五十八¶
硃批博爾多奏摺¶
　　　雍正元年六月十八日户部銀庫郎中(臣/)博爾多¶
　　　太僕寺少卿(臣/)須洲謹¶
　　奏為恭請¶
　皇上萬安事欽惟¶
　皇上徳合乾坤¶
<pb:KR2f0009_WYG_158-1b>¶
　　心通造化¶
　　和神爽氣身備春秋¶
　　玉色金聲光昭日月自¶
聖祖仁皇帝龍馭上賔哀毁骨立又遇¶
皇太后鶴軿仙逝悲慟神傷兼之¶
　　念切蒼生¶
　　神周赤縣但求百姓之樂幾忘¶
　聖體之勞(臣/)奉¶
<pb:KR2f0009_WYG_158-2a>¶
　使以來身居山左心繫¶
闕廷惟溽暑之未消冀¶
聖躬之調護敬抒寸悃恭請¶
萬安(臣/)不勝犬馬依戀之至謹¶
　奏¶
朕安覽爾等所奏雨澤并地方情形朕懷深慰摺暫留¶
中爾等其殫心竭力料理於此兩月内必不令窮黎有¶
一人填於溝壑方為不辱朕之使命也勉之¶
<pb:KR2f0009_WYG_158-2b>¶
　　雍正元年七月初九日户部銀庫郎中(臣/)博爾多¶
　　謹¶
　奏為恭報賑務事竊(臣/)䝉¶
皇上天恩差徃山東查明饑民動帑賑濟於六月十六¶
　　日前至濟南見雨水充盈秋禾茂盛即於十八日¶
　　具摺奏¶
聞外随㑹同山東廵撫臣確議照麥收歉薄之處於濟¶
　　兖東青四府屬及萊州府髙密即墨二縣分别大¶
<pb:KR2f0009_WYG_158-3a>¶
　　中小州縣衞所動帑賑濟大州縣發銀三千兩中¶
　　州縣發銀二千五百兩小州縣發銀二千兩衞所¶
　　發銀一千五百兩共九十八處實動藩庫銀二十¶
　　二萬四千兩於六月二十三日公同騐明兑發各¶
　　府轉發各屬飭令確查實在乏食窮民按口給散¶
　　務使窮簷蔀屋盡沐¶
皇恩(臣/)於七月初九日親赴各屬廵查仰遵¶
聖訓務使無一人填於溝壑以副¶
<pb:KR2f0009_WYG_158-3b>¶
聖主愛民如子之心再東省於發銀之後二十七至二¶
　　十九三日連得雨澤各種禾穗俱碩大圓滿父老¶
　　子弟咸慶豐收至截留漕糧¶
欽差部員於本月初五日到濟(臣/)同撫(臣/)黄炳少卿(臣/)¶
　　須洲郊迎跪請¶
聖安深慰犬馬依戀之意其漕務事宜撫臣已繕疏具¶
　奏合併聲明謹¶
　奏¶
<pb:KR2f0009_WYG_158-4a>¶
知道了勉力自惜更當約束隨從人等毋得倚仗欽差¶
之勢騷擾地方¶
　　雍正元年八月十二日户部銀庫郎中(臣/)博爾多¶
　　謹¶
　奏為奏¶
聞事竊(臣/)於六月二十一日入山東境内即留心地方¶
　　官員賢否風聞藩司佟吉圖聲名狠好糧道余甸¶
　　操守亦好到濟之後二員一被㕘拏即有士民曲¶
<pb:KR2f0009_WYG_158-4b>¶
　　文彬等百餘人環繞(臣/)門具呈懇請¶
　題留以慰輿望(臣/)不敢據一時之聞見冒昧奏¶
聞及(臣/)親赴各屬查賑單身密入村荘見百姓有聚談¶
　　佟藩之事者莫不咨嗟嘆息感激好官七月十八¶
　　日(臣/)至濟寧州值佟吉圖觧審河南百姓喧傳欲¶
　　罷市保留其經過之處往往如此(臣/)受¶
聖主深恩故敢不避越職之罪冒昩據實奏¶
聞伏祈¶
<pb:KR2f0009_WYG_158-5a>¶
　睿鑒謹¶
　　奏¶
　聲名雖好亦何能抵罪¶
　　　同日又¶
　　奏為遵¶
　㫖㑹審事竊(臣/)於八月初六日回濟初七日即㑹同撫¶
　　　臣審理奉¶
　㫖所交李元龍一案嚴審李元龍據供家産實係盡交¶
<pb:KR2f0009_WYG_158-5b>¶
　　　王二掌管夾訊王二及夥紀李先實俱堅供花費¶
　　　無存止剰房産等項於初十日覆加嚴訊仍然供¶
　　　吐游移(臣/)現與撫臣酌議詳加嚴審務得實情再¶
　　　行具摺奏¶
　聞謹¶
　　奏¶
　貪吏之私人莫非助虐棍徒同黄炳嚴加審追¶
硃批諭㫖巻一百五十八¶
