# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:21.392917
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百四十六
<pb:KR2f0009_WYG_146-1a>¶
　欽定四庫全書¶
硃批諭㫖&KR0195;一百四十六¶
硃批繆沅奏摺¶
　　　内閣學士(臣/)繆沅謹¶
　　奏(臣/)於雍正六年四月二十日奉¶
　㫖差審㕘革原任蒲臺縣知縣朱成元家人張士榮叩¶
　　閽控告告休蒲臺縣知縣王僧慧一案(臣/)於五月初¶
　　　二日至濟南本日行文廵撫咨提原狀内官犯人¶
<pb:KR2f0009_WYG_146-1b>¶
　　　等並提原&KR0195;十五日准廵撫将人犯文&KR0195;觧到(臣/)¶
　　　即隔别研訊據成元供稱原有那移銀六千餘兩¶
　　　尚有民欠七千兩可抵王僧慧已據實詳明布政¶
　　　司批允(臣/)查布政司詳文止有批查字様而成元¶
　　　揑稱已經批允所控已誣成元又供稱僧慧違例¶
　　　預徴新泰縣六十六十一兩年帶徴錢粮全完將¶
　　　銀一千四百餘兩婉求成元収受成元隨後又退¶
　　　還僧慧取有僧慧蒲臺縣印収為據查印収係硃¶
<pb:KR2f0009_WYG_146-2a>¶
　　上蓋墨明係成元在蒲臺任内私留空白印紙後¶
　　填假収朱成元所供預徴全完又誣又供稱僧慧¶
　　威令經承李天錫等囑令里長李道恒等將民欠¶
　　揑報虧空出首圗頼銀兩等語均應刑訊因王僧¶
　　慧年老病篤不能受刑將僧慧管宅門家人孫榮¶
　　同經承李天錫等十餘人各加刑訊俱堅供係各¶
　　役情急出首並無威令囑令等情又據經承李天¶
　　錫等供成元在蒲臺任内徴収錢糧令家人張成¶
<pb:KR2f0009_WYG_146-2b>¶
　　桂在宅門經収糧戸錢糧哄騙鄉愚止給串票不¶
　　登流水簿又著里長李道恒等預繳錢糧五六十¶
　　兩不等交管門人張成桂収入只給總票許其存¶
　　算各花戸錢糧等語(臣/)查朱成元在任年乆地方¶
　　熟悉既侵用倉庫而又䧟害衆民巧於彌補移新¶
　　蓋舊現在虧空共銀二萬六千餘兩朱成元自聞¶
　　調任新泰之信明知虧空甚多萬難交代遂與収¶
　　役張仲蘭等商議将成元項下侵蝕銀兩揑作民¶
<pb:KR2f0009_WYG_146-3a>¶
　　欠暫掩交代俟到新泰設法抵項詎意到任甫及¶
　　三月新泰又㕘虧空張仲蘭等恐禍及已隨将揑¶
　　造册籍情由出首僧慧因有續掲三掲成元讐恨¶
　　令家人張士榮叩¶
　閽希圗將虧空錢糧推卸與収書里民及接任之員¶
　　而册籍有憑活口現在一堂之上吏書里民衆口¶
　　齊證隨将張成桂刑訊各欵直認不諱其成元在¶
　　任將正項錢糧官侵吏蝕視庫項如已物現今刑¶
<pb:KR2f0009_WYG_146-3b>¶
　　訊張𢎞圗王存義等十一人各名下共計侵蝕銀¶
　　二千六百餘兩其餘實係朱成元侵蝕供明在案¶
　　(臣/)奉¶
㫖速行前往詳審具奏不敢稽遲先將審過緣由繕摺¶
　　具¶
　奏其虧空一案册籍繁多現在行查謹¶
　奏明恭候¶
諭㫖(臣/)臨奏不勝悚惕待¶
<pb:KR2f0009_WYG_146-4a>¶
命之至謹¶
　奏¶
朕總欲凡事得其實情将册籍查明後具疏親帶来京¶
進奏可也據奏朱成元誣控顯然如此則可惡極矣亟¶
當從重定擬將伊任所資産行令地方官詳查毋令隱¶
匿並將其𦂳要用人嚴行看守防有兔脫特諭¶
　　内閣學士(臣/)繆沅謹¶
　奏(臣/)於七月初七日接戸部知㑹奉¶
<pb:KR2f0009_WYG_146-4b>¶
㫖命(臣/)同鹽(臣/)鄭禪寳㑹查東省鹽政積弊(臣/)遵¶
㫖詳審朱成元案件不得親齎来京謹繕疏具¶
　題恭請¶
聖㫖其家産人口(臣/)委員協同地方官詳查嗣據各州¶
　　縣造册申送共估時值價銀二千八百餘兩其𦂳¶
　　要用人張成桂等現在収禁男婦八十六口分别¶
　　看守隨將各册籍移交署撫(臣/)岳濬収貯其歴城¶
　　縣申送查出朱成元任内送銀禮簿有字賬三十¶
<pb:KR2f0009_WYG_146-5a>¶
　　本無字賬一本散賬二十八頁通計送銀禮賬二¶
　　百七十三頁(臣/)另繕疏具¶
　題誠恐冒昧理合¶
　奏明謹¶
　奏¶
審理朱成元一案公明詳細殊屬妥協之至甚為可嘉¶
今清查鹽弊一事尤為𦂳要亦應如是秉公破面辦理¶
勉為之¶
<pb:KR2f0009_WYG_146-5b>¶
　　内閣學士(臣/)繆沅御史(臣/)鄭禪寳謹¶
　奏(臣/)等欽奉¶
諭㫖清查山東鹽弊其重複影射阿城改包種種弊端¶
　　併積年侵蝕正課數目(臣/)等查出業於八月内具¶
　奏在案其引張短少之處訊據本商劉衮劉養才連¶
　　名公具保結内稱如有隠匿積引日後或被查出¶
　　或經首告商人等情甘重罪等語(臣/)等不敢因有¶
　　衆商甘結不復察訪隨又細加密訪今訪得運司¶
<pb:KR2f0009_WYG_146-6a>¶
　　殘引房書辦康福盛等向有偷匿殘引情弊現今¶
　　寄頓戸總科堂號房内(臣/)等同運使梅廷對親往¶
　　搜查果於堂西號房内搜出雍正五年殘引一箱¶
　　隨將康福盛等鎖拏収禁又至康福盛等家内搜¶
　　出康熈七年至六十一年雍正元二三四等年共¶
　　殘引四萬四千五百五十七道又運使梅廷對在¶
　　書辦盧鼎爵家碾盤下搜出歴年殘引一萬五千¶
　　一百六十道呈送前来其引目細數另繕清摺恭¶
<pb:KR2f0009_WYG_146-6b>¶
　　呈¶
御覽(臣/)等逐加嚴訊康福盛等僉供歴年姦商書吏通¶
　　同藏匿殘引營私作弊是實(臣/)等誠恐尚有搜查¶
　　未盡隨經出示曉諭諸商及書吏人等令其自行¶
　　出首(臣/)等現今搜出殘引之内除雍正五年殘引¶
　　一萬七千五百六十九引交明鹽運使貯庫入五¶
　　年奏銷册籍外其雍正四年以前殘引容(臣/)等細¶
　　加研訊取具確供按律定擬仰副¶
<pb:KR2f0009_WYG_146-7a>¶
皇上肅清鹽政至意伏乞¶
聖鑒謹¶
　奏¶
覽¶
如此搜查嚴急此外再有藏匿者必至於燒毁滅跡然¶
亦不得不如此也¶
　　内閣學士(臣/)繆沅御史(臣/)鄭禪寳謹¶
　奏為奏明事竊查馬禮善案内以財行求之顧九臯¶
<pb:KR2f0009_WYG_146-7b>¶
　　金恒基李生馥三人原擬杖徒今訪得並非正身¶
　　乃係辦商錢連城范録陸維宸冐名充徒前經(臣/)¶
　　鄭禪寳具摺¶
　奏明奉¶
硃批諭㫖可惡之極萬不可令兔脫嚴審定擬具奏欽¶
　　此欽遵隨經刑訊錢連城等據供小的們是商人¶
　　顧九臯等夥計本商向来不在山東俱係夥計們¶
　　頂名行鹽辦課去年以財行求原是小的們做的¶
<pb:KR2f0009_WYG_146-8a>¶
　　事後来塞廵撫批發張布政司楊按察司梅運司¶
　　㑹審時小的們曽供稱過本名顧九臯的夥計錢¶
　　連城金恒基的夥計范録李生馥的夥計陳瑗承¶
　　審官員亦不曽究問等語訊據合綱商人等仝供¶
　　行鹽引名顧九臯本商顧憲臣引名金恒基本商¶
　　劉衮引名李生馥本商李芳州各商本身俱在原¶
　　籍去年頂替充徒原是錢連城范録陳瑗冒名去¶
　　的因陸惟宸陳瑗俱是李生馥的夥計以財行求¶
<pb:KR2f0009_WYG_146-8b>¶
　　是陳瑗值月做的事不是陸惟宸做的及至充徒¶
　　亦係陳瑗冒名頂替是實審據顧憲臣劉衮李芳¶
　　州仝供錢連城等以財行求冒名充徒之處商人¶
　　逺在各省居住實係不知辦課夥計有干法紀商¶
　　人等情甘同罪有何辯處等語取供在案(臣/)等現¶
　　將錢連城等交歴城縣収禁外容(臣/)等按律從重¶
　　定擬繕疏具¶
　題其承審失察各官塞楞額等一并¶
<pb:KR2f0009_WYG_146-9a>¶
　奏明聴候部議伏乞¶
皇上睿鑒施行謹¶
　奏¶
具題到日有㫖¶
再所奏清查追補一摺已交部議矣¶
　　侍郎(臣/)繆沅御史(臣/)鄭禪寳謹¶
　奏為奏明事竊據觧任運使梅廷對詳稱自雍正元¶
　　年裁减鹽規後尚有耗羡銀二萬七千兩此内除¶
<pb:KR2f0009_WYG_146-9b>¶
　　應觧河工銅觔并運司養亷等項銀兩外尚餘銀¶
　　四千兩查山東各道員養亷俱止六千兩惟運司¶
　　養亷一萬兩似屬浮多應裁減銀四千兩毎年應¶
　　節省銀八千兩自雍正五年三月&KR0681;任及今年半¶
　　共節省銀一萬二千兩自應歸入公帑現將此銀¶
　　封貯道庫聴候觧交等語又據山東鹽運分司宋¶
　　懐金詳稱雍正元年一切陋規盡行裁革應觧銅¶
　　觔銀兩及卑職養亷每年議留銀九千六百五十¶
<pb:KR2f0009_WYG_146-10a>¶
　　兩除公私費用外自雍正二年二月到任及今共¶
　　餘銀一千九百七十一兩情願歸公等語據此(臣/)¶
　　等查運使梅廷對贓跡纍纍未便因其一詳遂寛¶
　　其咎現在繕疏¶
　題㕘再查分司宋懐金除引商應交養亷外又多収¶
　　票商銀兩容(臣/)等查明繕疏彚¶
　題外所有梅廷對宋懐金舉首出羡餘銀共一萬三¶
　　千九百七十一兩理合¶
<pb:KR2f0009_WYG_146-10b>¶
　奏明觧赴内務府廣儲司交納伏乞¶
聖鑒施行謹¶
　奏¶
此項銀兩不必觧内務府仍應咨請部示遵行¶
　　侍郎(臣/)繆沅御史(臣/)鄭禪寳謹¶
　奏為請¶
㫖事竊新任運使唐綏祖已於九月二十日到任凡鹽¶
　　務一&KR0704;積弊正需清理目今私販漸少額引不敷¶
<pb:KR2f0009_WYG_146-11a>¶
　　自應増引増票現在檄行唐綏祖傳集引票衆商¶
　　公同妥議事闗全省鹽政頭緒繁多必得運司専¶
　　心辦理庻為妥協唐綏祖現署山東按察司印務¶
　　闗係通省刑名事務殷繁勢難兼顧理合據實上¶
　奏伏乞¶
皇上敕下督撫臣將按察司印務另委賢員署理則鹽¶
　　務刑名均有裨益抑(臣/)更有請者山東鹽務自奉¶
㫖清查之後私鹽歛跡官鹽不足民食(臣/)等現在斟酌¶
<pb:KR2f0009_WYG_146-11b>¶
　　増引増票因事關通省州縣不敢草率遽定誠恐¶
　　民虞淡食仰祈¶
皇上天恩敕部將東省雍正七年額引預發十萬道来¶
　　東令運司速催各商及時告運接濟民食俟(臣/)等¶
　　議定酌増引票數目鹽臣按依年分赴部請領引¶
　　票時除去現在預給數目一轉移間商民均沾¶
皇恩於無既矣理合繕摺請¶
㫖謹¶
<pb:KR2f0009_WYG_146-12a>¶
　　奏¶
　所奏是已諭部議行矣¶
　¶
　¶
　¶
　¶
　¶
　¶
<pb:KR2f0009_WYG_146-12b>¶
　¶
　¶
　¶
　¶
　¶
　¶
　¶
硃批諭㫖巻一百四十六¶
