# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:21.436840
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百四十八
<pb:KR2f0009_WYG_148-1a>¶
　欽定四庫全書¶
硃批諭㫖巻一百四十八¶
硃批黄之雋奏摺¶
　　　雍正三年八月十八日提督福建學政左春坊左¶
　　　中允(臣/)黄之雋謹¶
　　奏為欽奉¶
　上諭事(臣/)准督(臣/)覺羅滿保撫(臣/)黄國材移准吏部咨¶
　　　奉¶
<pb:KR2f0009_WYG_148-1b>¶
　上諭凡文武官員曾經靣奉諭㫖除不能記載外俱將¶
　　訓㫖一一詳細將年月日一同繕寫進呈等因通行¶
　　　到(臣臣/)蒙¶
　皇上特恩命(臣/)提督福建學政於雍正元年十一月初¶
　　　二日恭請¶
　聖訓蒙¶
　召見養心殿¶
　聖諭云汝學問好此去盡心辦事做官好朕知之不好¶
<pb:KR2f0009_WYG_148-2a>¶
　朕亦知之(臣/)隨叩謝蒙¶
皇上重恩不次超擢(臣/)惟竭盡(臣/)職不敢纎毫茍且¶
聖諭云非但不茍且凡地方上有所見聞可寫摺子奏¶
　来所奏之語切不要使人知務必謹密但不可因此¶
　挾制他人凡奏事摺可令家人齎進請安摺附督撫¶
　皆可福建路甚逺此去又有三年欽此(臣/)字字銘心¶
　　叩首而出自到任至今嵗試八府一州已竣(臣/)見¶
　　閩省文武大吏皆由¶
<pb:KR2f0009_WYG_148-2b>¶
皇上簡擇任用其人品行事皆在¶
宸𠂻洞鑒之内至於府縣各官(臣/)就按試時所見邵武¶
　　府知府曹友夏清勤愛民漳州府知府耿國祚才¶
　　優辦事(臣/)試汀州時署汀州府事同知李暲勤慎¶
　　有守試建寜時知府辦銅公出署建寜府事同知¶
　　任煥亦有才幹又如莆田知縣朱子瓏南靖知縣¶
　　彭璋長汀知縣趙煌俱謹慎晉江知縣葉祖烈勤¶
　　敏福安知縣傅植明亮至(臣/)所經過縣分一宿而¶
<pb:KR2f0009_WYG_148-3a>¶
　　去未能深悉就(臣/)所見如此今奉¶
上諭謹将前所請¶
訓㫖繕寫恭呈¶
御覽因奉¶
訓㫖内令(臣/)言所聞見謹連接繕寫固封遣家人齎進¶
　　伏乞¶
睿鑒謹¶
　奏¶
<pb:KR2f0009_WYG_148-3b>¶
知道了將前面諭之㫖另具摺單開寫進呈¶
　　同日又¶
　奏(臣/)材質庸駑荷蒙¶
皇上簡任督學閩省¶
陛辭之日跪領¶
聖訓鏤心銘腑到任後復蒙¶
皇上㧞置坊僚兩邀¶
寵擢感激無地伏念(臣/)下之仰承¶
<pb:KR2f0009_WYG_148-4a>¶
皇上如天之覆幬¶
皇上之知人善任如天之照臨無㣲不矚無逺弗屆(臣/)¶
　　今嵗試已周謹將(臣/)所已行者據實敷陳以仰求¶
訓誨(臣/)自奉¶
命以来日念督學一職首在端學術以正人心而厚風¶
　　俗次及衡文以闡明聖賢之道(臣/)見閩地負山襟¶
　　海形勢壯固土俗皆能治生兵民皆知畏法良由¶
聖徳所暨者逺¶
<pb:KR2f0009_WYG_148-4b>¶
聖化所洽者深是故文武協和兵民相安山陬僻壤素¶
　　稱刁悍之俗者亦皆率循至通省士子雖多向善¶
　　守法而其間越禮犯科者亦所在而有(臣/)仰體¶
皇上教戒至意反覆開導刋布禁約累數千言頒行府¶
　　州縣學示以義利禍福已禁而仍犯者即行褫革¶
　　悔過而自新者亦量予開復又於學宫行香講書¶
　　之時和氣正色令諸生旅進環立喻以¶
皇上崇儒育材廣取士之額舉孝亷之行嚴加等之法¶
<pb:KR2f0009_WYG_148-5a>¶
　　　有善必奬有惡必懲欠糧包訟萬萬不可又恐言¶
　　　語未必盡通令教官以土音遍告之繼蒙¶
　欽頒¶
聖諭¶
　廣訓¶
　御製朋黨論即選工敬刋分行各學令生童朝夕肄業¶
　　　務使身體而力行之又閩為宋儒理學之邦(臣/)留¶
　　　心採訪索其著述見諸生中有好學深思之士能¶
<pb:KR2f0009_WYG_148-5b>¶
　　　發明理道之奥者意其行誼必有可取容(臣/)核實¶
　　　而奨薦之庶理學一途人知所勸至於衡文以制¶
　　　義為憑(臣/)謂不讀五經則根柢不深不參宋儒則¶
　　　理解不的不讀古文則筆力不髙不法先軰則家¶
　　　數不合而又非為人深濳純粹有所實得則亦不¶
　　　能暢然而成章(臣/)刋發條約以此立教校試(臣/)蒙¶
　恩視學有造士之職茍非殫精竭誠何以上報¶
　聖主下酬夙志是以校試所至凡屬生童視如弟子法¶
<pb:KR2f0009_WYG_148-6a>¶
　　　嚴心慈手勤語複受任至今髪白眼昏而忘其勞¶
　　　瘁冀仰答¶
　聖恩於萬一今将科試各府畧陳愚悃恭懇¶
　聖慈再加¶
　訓示俾(臣/)益有所遵守以勉所未能不致有負¶
　皇上重選使(臣/)之至意(臣/)謹¶
　　奏¶
　百凡宜務實行不在文字語言間也至於頌聖諛詞朕¶
<pb:KR2f0009_WYG_148-6b>¶
　尤厭觀今此奏甚覺浮泛不切類斯等奏章嗣後竟可¶
　不必朕實無暇披閱也¶
　¶
　¶
　¶
　¶
　¶
硃批諭㫖巻一百四十八¶
