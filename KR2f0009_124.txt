# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:20.155449
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百二十四
<pb:KR2f0009_WYG_124-1a>¶
　欽定四庫全書¶
硃批諭㫖巻一百二十四¶
硃批紀成斌奏摺¶
　　　雍正二年十一月二十二日河南河北總兵官(臣/)¶
　　　紀成斌謹¶
　　奏為¶
　聖恩髙厚難名㣲(臣/)圗報心切罄竭愚誠仰祈¶
　睿鍳事竊(臣/)武夫末弁荷䝉¶
<pb:KR2f0009_WYG_124-1b>¶
　皇上格外洪慈特放河北總兵(臣/)何人斯被此¶
　寵遇惟有䇿勵精神整頓營伍懲勸士卒以效犬馬之¶
　　　報於萬一耳伏查開封一營設於省㑹重地五方¶
　　　雜處士商輻湊該營都司有弹壓廵防之責最關¶
　　　𦂳要自都司劉以灝被&KR0257;員缺本年三月二十五¶
　　　日部掣廣東潮州衞守備馮重臣迄今九月有餘¶
　　　並未到任據該營員役禀稱守備馮重臣在途病¶
　　　故勢必報部另掣是到任之期杳無月日署理之¶
<pb:KR2f0009_WYG_124-2a>¶
　　員曠日遲乆不能保其兼顧無虞再查磁州營都¶
　　司陳之璠員缺亦屬衝繁均以得人為要(臣/)伏見¶
　　侍衞宋愛為人端謹才具幹練侍衛楊永和技勇¶
　　優長持身謹飭俱係(臣/)深知熟悉之員如䝉¶
天恩將宋愛楊永和補放開封磁州都司二缺俾其自¶
　　京赴豫不過半月即可抵任庶要缺不至乆懸地¶
　　方均有禆益至磁州營守備原非題補之缺但(臣/)¶
　　看得開封營千總徐世俊自委署磁州守備以來¶
<pb:KR2f0009_WYG_124-2b>¶
　　辦事小心勤於操練如䝉¶
皇上加恩補授實為人地相宜倘格於成例祈將在京¶
　　㨂選記名千總内補放以免懸缺乆待(臣/)為地方¶
　　得人起見冐昧具摺陳請伏候¶
聖裁謹¶
　奏¶
俱照爾所請諭部補授矣但湏秉公除私方為不負朕¶
之信任也勉之¶
<pb:KR2f0009_WYG_124-3a>¶
　　雍正三年二月初一日河南河北總兵官(臣/)紀成¶
　　斌謹¶
　奏為奏明事雍正三年正月二十三日新補(臣/)標開¶
　¶
　¶
　¶
　¶
　¶
<pb:KR2f0009_WYG_124-3b>¶
　¶
　¶
　¶
　¶
　　素無交情(臣/)受¶
　¶
　¶
皇上信用之隆恩也理合將(臣/)愚衷據實¶
<pb:KR2f0009_WYG_124-4a>¶
　奏明此係宻摺(臣/)不敢託人係(臣/)親書但武夫不通¶
　　文理不㑹寫字伏祈¶
皇上原宥謹¶
　奏¶
閲爾字畫頗屬清楚向後如有宻奏親筆書寫甚好¶
　　同日又¶
　奏為陳明請¶
㫖事竊(臣/)荷䝉¶
<pb:KR2f0009_WYG_124-4b>¶
皇上天恩畀以封疆重任自受¶
　¶
　¶
　　嚴飭弁兵廵查防禦務期盗息民安不使稍有踈¶
　　縱(臣/)見各營旗幟號衣等項俱巳舊敝詢稱向係¶
　　兵丁自備因年嵗歉收是以未及更置(臣/)仰體¶
皇上愛恤士卒至意不忍累兵將(臣/)標左右及開封等¶
　　六大營每營暫存公費歩糧二十分嵩縣王祿店¶
<pb:KR2f0009_WYG_124-5a>¶
　¶
　¶
　　並無子母礮位(臣/)從戎年久深知此礮有益現在¶
　¶
　¶
聞一面將各營舊存公費名糧逐一募補實伍以上巳¶
　¶
　¶
<pb:KR2f0009_WYG_124-5b>¶
　　得不上瀆¶
宸聰請¶
㫖遵行查(臣/)標八營馬兵俱有盔甲至歩兵惟開封一¶
　　營尚有盔甲係前任撫(臣/)趙𢎞燮捐造但巳年久¶
<pb:KR2f0009_WYG_124-6a>¶
　¶
　¶
　　庫清項庻¶
　¶
　¶
皇上睿鑒施行謹¶
　奏¶
所奏俱悉¶
<pb:KR2f0009_WYG_124-6b>¶
　　同日又¶
　奏為請¶
㫖事竊查(臣/)標八營除左右兩營防守懐慶縣屬外其¶
　　開封衞輝磁州王祿店等四營雖俱地廣兵單路¶
　　當衝要然汛地平坦即或間有盗竊可以追逐緝¶
　　拏無恃險負固之足慮也獨河南及嵩縣兩營地¶
　　處萬山之中深林宻箐最易藏姦實屬險要查河¶
　　南營止設都司一員守備一員千總二員把總三¶
<pb:KR2f0009_WYG_124-7a>¶
　　員馬歩兵共六百四十八名管轄一府兩州一十¶
　　四縣至嵩縣營止一守備並無千把管轄嵩縣永¶
　　寜盧氏三縣地險汛逺勢難兼顧(臣/)意欲請増營¶
　　汛官兵以資彈壓現在同撫(臣/)田文鏡商酌㑹疏¶
　　具¶
　題(臣/)無庸再奏惟是議添官兵處所俱係險要重地¶
　　倘䝉¶
皇上俞允則新設營汛防禦最闗𦂳要恐部選之員未¶
<pb:KR2f0009_WYG_124-7b>¶
　　能遽得人地相宜但豫省無題補官員之例(臣/)不¶
　　敢擅違合無仰懇¶
皇上格外隆恩容(臣/)於豫省武官内揀選才技優長諳¶
　　練營務者㑹同撫臣酌請題補庶要地得人而(臣/)¶
　　亦收臂指之效矣理合請¶
㫖遵行為此謹¶
　奏¶
爾同撫臣田文鏡將増添營汛之處㑹疏題請俟該部¶
<pb:KR2f0009_WYG_124-8a>¶
議覆到日然後與撫臣擬定人缺密摺具奏以聞¶
　　同日又¶
　奏為恭謝¶
天恩事雍正二年十二月二十六日(臣/)進摺家人回署¶
　　齎捧¶
欽賜(臣/)湯羊哈宻𤓰到(臣/)又於雍正三年正月初四日¶
　　准河南撫(臣/)田文鏡差官齎送¶
欽賜(臣/)¶
<pb:KR2f0009_WYG_124-8b>¶
御書福字一幅到(臣臣/)節次郊迎至署恭設香案望¶
闕叩頭謝¶
恩祗領訖伏念(臣/)以一介武夫䝉我¶
皇上天髙地厚之恩由末弁㧞置總兵重任復䝉¶
宸翰遙頒¶
賞賚稠疊(臣/)何人斯受此¶
異數(臣/)即肝腦塗地亦不能仰報¶
皇恩於萬一為此繕摺奏¶
<pb:KR2f0009_WYG_124-9a>¶
　謝併繳¶
硃批謹¶
　奏¶
覽奏謝知道了據爾看年羮堯係何如人耶伊竟忍如¶
此負恩洵屬竒事殊令朕愧見天下臣工¶
　　雍正三年四月初十日河南河北總兵官(臣/)紀成¶
　　斌謹¶
　奏為奏¶
<pb:KR2f0009_WYG_124-9b>¶
聞事竊查(臣/)標八營所屬地方本年自正月二十四日¶
　　各處得雨三四寸後至三月二十暨二十一日得¶
　　雨一寸至三寸不等又於四月初三初六兩日得¶
　　雨一寸至四寸不等均未霑足有渠水灌溉之地¶
　　麥苖現在秀實仍約有七八分收成其窪下田地¶
　　麥苖亦約有五六分收成至髙阜之地麥苖大約¶
　　只可三四分收成查(臣/)標左右衞輝磁州河南嵩¶
　　縣王祿店等七營汛地麥苗大槩相同惟開封一¶
<pb:KR2f0009_WYG_124-10a>¶
　　營汛地得雨較少且從前生有旱蟲麥苗尤被損¶
　　傷各處巳種秋禾得雨滋長未種地畝得雨深者¶
　　現在播種(臣/)仰體¶
皇上軫念地方至意所有屬汛雨澤及二麥情形理合¶
　　據實奏¶
聞併繳¶
硃批謹¶
　奏¶
<pb:KR2f0009_WYG_124-10b>¶
雨水麥苖情形知道了凡百處務湏據實為要¶
　　雍正三年五月二十二日河南河北總兵官(臣/)紀¶
　　成斌謹¶
　奏為遵¶
㫖回奏事雍正三年五月十一日(臣/)奉到¶
皇上硃批(臣/)奏摺一封當卽叩展跪讀細繹¶
聖諭因思年羮堯父子兄弟世受¶
　國恩昔年年羮堯荷¶
<pb:KR2f0009_WYG_124-11a>¶
聖祖寵眷加恩宥過巳非一日又䝉我¶
　皇上推心置腹異數頻施在年羮堯身被¶
　殊恩自應鞠躬盡瘁始終不渝斯為盡職乃年羮堯自¶
　　　西海平定之後忽爾恣肆驕縱諸事踈慢不敬頓¶
　　　異夙昔行為誠為竒事年羮堯病狂䘮心如此背¶
　　　恩負國應即治罪以正¶
　　國法彼亦無辭且足以快天下臣民之心乃我¶
　皇上猶復包容仍將年羮堯調補浙江杭州將軍益見¶
<pb:KR2f0009_WYG_124-11b>¶
　　　年羮堯之負¶
　皇上而我¶
　皇上寛容之量更為千古帝王未有之¶
　　盛徳也(臣/)因年羮堯自西海平定後任性狂為大不¶
　　　類於往時私心驚疑巳乆但非㣲(臣/)所宜言之事¶
　　　故不敢妄言今欽奉¶
　硃批下詢(臣/)謹畧陳愚見伏惟¶
　睿鑒謹¶
<pb:KR2f0009_WYG_124-12a>¶
　奏¶
覽爾此奏其議論年羮堯處甚不通暢頗畱有餘不盡¶
地歩可惜爾如此漢仗人品兼立有戰功當務為國家¶
棟梁豈宜屈身人下重小節而輕大義貽譏天下後世¶
哉年羮堯今日負朕髙厚之恩凡有血氣者聞見之下¶
若不髪指眥裂深惡而痛絶之非大清臣子也其向日¶
之樹私黨市小惠負君竊柄等行為何可絲毫瞻顧為¶
之掩餙耶審思之¶
<pb:KR2f0009_WYG_124-12b>¶
　　雍正三年六月二十八日河南河北總兵官(臣/)紀¶
　　成斌謹¶
　奏為奏¶
聞事竊照(臣/)標所屬地方六月内各處俱得透雨或兩¶
　　三日連雨或三五日一雨普遍霑足早禾將次登¶
　　場晚禾茂發秀實將來俱約有十分收成此皆由¶
　　我¶
皇上聖徳至誠黙契¶
<pb:KR2f0009_WYG_124-13a>¶
天心故致五風十雨年登大有物阜民安(臣/)仰體¶
　皇上軫念地方至意合將屬汛雨澤霑足及秋禾茂盛¶
　　　情形據實奏¶
　聞謹¶
　　奏¶
　覽奏雨澤禾稼情形知道了朕懐甚為欣慰¶
　　　同日又¶
　　奏為瀝陳愚𠂻仰祈¶
<pb:KR2f0009_WYG_124-13b>¶
　聖主睿鑒事竊年羮堯¶
　恩負國前欽奉¶
　諭㫖問(臣/)看年羮堯係何如人(臣/)因年羮堯狂悖不臣¶
　　　之處其顯然外著者俱經直𨽻督(臣/)李維鈞及鑲¶
　　　白旗都統(臣/)范時㨗等列欵糾㕘無庸(臣/)再為&KR0232;¶
　　　述至年羮堯心姦行偽招權納賄植黨營私附巳¶
　　　者立拔顯要拂意者百計中傷官民切齒道路怨¶
　　　騰但形跡詭秘非與彼聫手共事者難以悉其始¶
<pb:KR2f0009_WYG_124-14a>¶
　　末(臣/)自服官以來從未與年羮堯辦理一事即雍¶
　　正元年十二月内(臣/)隨四川提督岳鍾琪自川赴¶
　　寕三日後年羮堯以四川雜谷土兵性野内地不¶
　　便存住即令(臣/)帶領口外白塔兒駐防嗣後進𠞰¶
　　爾郭隆寺及西海桌子山等處迨凱旋西寕(臣/)養¶
　　病未幾即奉¶
㫖赴京¶
陛見是以年羮堯罪惡多端(臣/)祗得於道路之傳聞其¶
<pb:KR2f0009_WYG_124-14b>¶
　　原委確據未能深悉故(臣/)前奉¶
諭㫖不敢冐昧入¶
告祗以年羮堯負國背¶
恩之語回奏兹奉¶
硃批嚴切(臣/)跪讀之下惶悚汗流罪實難逭惟是(臣/)歴¶
　　來從未受年羮堯恩惠(臣/)雖賦性愚頑頗知大義¶
　　年羮堯負¶
　國竊柄罪不容誅即今之亂臣賊子也(臣/)若懐私瞻¶
<pb:KR2f0009_WYG_124-15a>¶
　　顧亂臣賊子(臣/)亦即亂臣賊子也豈可容於光天¶
　　化日之下乎謹將年羮堯往年之待臣及(臣/)䝉¶
恩進身之由畧陳梗槩仰邀¶
天鑒(臣/)昔年在川時因質直迂拙不肯黨同趨奉致年¶
　　羮堯忌恨屢欲加害令有司官訪查(臣/)事欵一月¶
　　一次宻報因(臣/)氷兢自矢無隙可乗幸免陷害康¶
　　熙五十九年四川化林協副將缺出(臣/)彼時係龍¶
　　安營叅將經署提(臣/)路振揚將(臣/)保舉㑹題到省¶
<pb:KR2f0009_WYG_124-15b>¶
　　年羮堯駁回又康熙六十一年軍政提(臣/)岳鍾琪¶
　　將(臣/)保舉卓異又被年羮堯駁回(臣/)彼時若肯貶¶
　　節逄迎拜門生通賄賂附黨鑽營以取年羮堯歡¶
　　心(臣/)之姓名巳早達¶
天聽矣嗣於雍正元年六月内經提(臣/)岳鍾琪欽遵¶
上諭各舉所知將(臣/)單題保舉奉¶
㫖特授(臣/)雲南援𠞰右協副將此案若係㑹題又必致¶
　　年羮堯駁回矣彼時(臣/)因受¶
<pb:KR2f0009_WYG_124-16a>¶
恩深重正值軍興旁午之際不敢脱然赴任以圗安逸¶
　　故告隨提(臣/)岳鍾琪軍前效力以報¶
皇恩迨後仰賴¶
皇上天威指授方畧進𠞰各處蕩平逆宼年羮堯祗據¶
　　提(臣/)岳鍾琪開報將(臣/)行走之處以實奏¶
聞嗣䝉¶
召見放(臣/)總兵出自¶
皇上特恩此番年羮堯祗不過公道難冺未掩(臣/)之行¶
<pb:KR2f0009_WYG_124-16b>¶
　　走處耳亦非深恩厚惠令(臣/)感佩而不可㤀也(臣/)¶
　　猥以㣲賤䝉我¶
皇上天恩寵榮至此即使向日是年羮堯門下黨𩔖彼¶
　　巳顯背¶
君父罪惡昭著為國之賊(臣/)亦當執大義而攻擊其惡¶
　　况(臣/)歴來並未受彼私恩小惠豈肯絲毫瞻顧重¶
　　小節而蔑大倫以自取罪戾哉總因(臣/)愚魯粗疎¶
　　並不留心於年羮堯故彼之罪惡纍纍(臣/)未能詳¶
<pb:KR2f0009_WYG_124-17a>¶
　　悉臚列罪實無辭為此繕摺奏¶
聞併繳¶
硃批謹¶
　奏¶
覽此奏朕心釋然矣爾原係朕最賞鑒之人况爾之陞¶
擢實縁自有勞績所以䝉朕計功授職並非因年羮堯¶
噓植而然也恐爾不審所由昧於大義故有前諭今爾¶
既不自棄朕豈忍棄爾從此但將欺君罔上辜恩負義¶
<pb:KR2f0009_WYG_124-17b>¶
之年羮堯視如仇讐豈特保全名節不貽笑於天下後¶
世且堪成就現在之功名也實力勉為之若於此中少¶
有不能决絶仍存瞻顧徘徊之意亦何能逃朕照察日¶
後至敗露時譴責自必加倍勉之慎之¶
　　雍正三年八月十八日河南河北總兵官(臣/)紀成¶
　　斌謹¶
　奏為恭謝¶
天恩事本年八月初九日南陽鎮(臣/)董玉祥赴任敬將¶
<pb:KR2f0009_WYG_124-18a>¶
　　面奉¶
上諭宣傳到(臣臣/)跪聆之下當即望¶
闕叩頭謝¶
恩訖伏念臣以一介武夫至微極陋荷䝉¶
聖主隆恩由末弁㧞至總兵重任莅任以來寢食夢寐¶
　　時存兢惕惟恐有負¶
天恩臣雖才具踈庸自愧無能報效而血誠愚衷實可¶
　　矢諸天日邇者年羮堯諸惡敗露欺¶
<pb:KR2f0009_WYG_124-18b>¶
君虐民罪不容誅(臣/)昔年在川屢被其遏抑至青海之¶
　　役(臣/)行走之處年羮堯難以掩蔽所以奏¶
聞保舉夫以亂臣賊子所保舉豈復有忠良之輩(臣/)反¶
　　覆思維先巳自疑且(臣/)愚魯粗踈又未能將年羮¶
　　堯不忠不法之惡跡詳悉臚列直陳其罪(臣/)安得¶
　　不媿懼驚惶時凛待罪之心乃䝉我¶
皇上天地之恩既寛(臣/)罪復¶
鑒(臣/)衷令南陽鎮(臣/)董玉祥宣傳¶
<pb:KR2f0009_WYG_124-19a>¶
聖意明示¶
恩綸(臣/)叩聆之下感激涕零即捐糜頂踵難酬¶
髙厚惟有凛遵¶
聖訓益加砥礪實心辦事竭盡駑駘以仰報¶
天恩於萬一耳為此繕摺奏¶
　謝謹¶
　奏¶
人非聖賢孰能無過不但爾從前誤認年羮堯甘為其¶
<pb:KR2f0009_WYG_124-19b>¶
所保舉即朕亦何嘗未誤耶朕所惡者固結私情而忘¶
公誼之流如能明大義改過從善則何罪之有朕從來¶
心口一如無虚語也¶
王嵩甚不妥當爾曽與之同事必知其居心為人據爾¶
所見秉公奏聞密之¶
　　雍正三年九月二十六日河南河北總兵官(臣/)紀¶
　　成斌謹¶
　奏為遵¶
<pb:KR2f0009_WYG_124-20a>¶
㫖宻奏事雍正三年九月二十二日(臣/)家人齎捧¶
皇上硃批奏摺到(臣臣/)叩頭展視伏讀¶
諭㫖遵查王嵩原係陜西督標守備陞轉俱在陜省至¶
　　(臣/)往年服官二十餘載俱在川省與王嵩從未謀¶
　　面惟於去年同事軍前與王嵩始相認識(臣/)見其¶
　　為人言過其實又極善於趨奉年羮堯所以由守¶
　　備兩三年間題補至總兵至王嵩之居心(臣/)因彼¶
　　時所領係四川官兵王嵩所領係陜西官兵各自¶
<pb:KR2f0009_WYG_124-20b>¶
　　領兵分𠞰並未與彼同辦軍務且相交又淺是以¶
　　未能深悉其隠微我¶
皇上明並日月無逺不照自難逃¶
聖明之洞鑒也今奉¶
硃批下問謹將(臣/)愚見秉公據實親書宻¶
　奏伏祈¶
皇上睿鑒併繳¶
硃批謹¶
<pb:KR2f0009_WYG_124-21a>¶
　奏¶
所奏甚公向聞王嵩係一儒將頗有胸襟抱負今據各¶
處㕘奏觀之大抵居心巧詐調來親看何能逃朕鑒察¶
至事明後爾等自然領悉¶
　　同日又¶
　奏為恭謝¶
天恩事竊(臣/)進摺家人回署齎捧¶
欽賜哈宻𤓰到(臣臣/)隨恭設香案望¶
<pb:KR2f0009_WYG_124-21b>¶
闕叩頭謝¶
恩祗領訖伏念(臣/)一介武夫至微極賤䝉我¶
皇上天地宏恩畀以封疆重寄抵任一載虚糜厚祿涓¶
　　埃未報負媿良深廼屢荷¶
賞賚有加無巳且又以逺方珍品¶
頒及微(臣/)¶
聖恩愈髙愈厚微(臣/)圗報愈難惟有益加黽勉竭盡駑¶
　　駘以仰酬¶
<pb:KR2f0009_WYG_124-22a>¶
皇上天恩於萬一耳為此繕摺奏謝¶
天恩謹¶
　奏¶
覽奏謝知道了嗣後如再接頒賜食物些小恩賞無庸¶
特差人來齎呈奏摺遇便附謝可也¶
　　雍正三年十一月二十二日河南河北總兵官(臣/)¶
　　紀成斌謹¶
　奏為奏¶
<pb:KR2f0009_WYG_124-22b>¶
聞事竊(臣/)因標下八營守兵惟開封一營原有盔甲其¶
　　餘七營歴來並無盔甲於本年二月具摺請¶
㫖製造欽遵¶
硃批移准河南撫(臣/)田文鏡轉檄布政司照依約估𤼵¶
　　存庫耗羡銀六千四百六十三兩零於六月初二¶
　　日領齎到(臣/)七月初二日開工查照七營守兵名¶
　　數共成造鐡盔綿甲二千八百八十九頂副於十¶
　　月二十日完工隨准撫臣委員驗明照數分𤼵各¶
<pb:KR2f0009_WYG_124-23a>¶
　　營給兵披戴查原領約估需用銀六千四百六十¶
　　三兩零今逐細核減製造實止用銀五千八百四¶
　　十七兩零餘剰銀六百一十五兩零巳照數繳還¶
　　司庫訖所有造完盔甲頂副用過及餘剰各銀數¶
　　併完工日期理合奏¶
聞謹¶
　奏¶
所奏知道了朕將王嵩調到看伊竟是一不堪棄物滿¶
<pb:KR2f0009_WYG_124-23b>¶
面鄙俗之氣年羮堯乃稱之為儒將比岳鍾琪更優等¶
語殊屬可笑之極據此觀之真係年羮堯之犬馬也¶
　　雍正四年四月十二日河南河北總兵官(臣/)紀成¶
　　斌謹¶
　奏為恭謝¶
天恩事雍正四年正月十九日(臣/)進摺家人回豫齎捧¶
欽賜(臣/)¶
御書福字一幅(臣/)隨郊迎至署恭設香案望¶
<pb:KR2f0009_WYG_124-24a>¶
闕叩頭謝¶
恩祗領訖伏念(臣/)以至㣲極賤之身屢荷¶
皇恩賞賚¶
天髙地厚之徳乆巳淪肌浹髓矣兹又䝉¶
宸翰下頒(臣/)何人斯欽承¶
異數即肝腦塗地難於圗報惟有益加砥礪竭盡犬馬¶
　　之力以仰酬¶
天恩於萬一耳為此繕摺奏¶
<pb:KR2f0009_WYG_124-24b>¶
　謝謹¶
　奏¶
覽奏謝知道了爾居官聲名中平當加勉自勵毋稍怠¶
忽若不感奮做一優等出色總兵仍屬虚負朕之知遇¶
也勉力為之¶
　　同日又¶
　奏為奏¶
聞事竊查(臣/)標所屬地方本年入春以來各處雨澤不¶
<pb:KR2f0009_WYG_124-25a>¶
　　均河南府及汝陜二直𨽻州各所屬地方屢得透¶
　　雨彰徳府屬之林縣懐慶府屬之濟源縣亦俱霑¶
　　足其餘各處地方雖屢次得雨一二三寸不等但¶
　　俱未霑足幸去年秋間多雨土膏滋潤不至大乾¶
　　目今春夏之交正二麥秀實秋禾播種望雨甚殷¶
　　之時於四月初四日大雨一夜又初六七八九等¶
　　日大雨四晝夜各處俱巳霑足深透其從前得雨¶
　　之河南府等處地方今又透霑膏雨秋禾茂𤼵二¶
<pb:KR2f0009_WYG_124-25b>¶
　　麥秀實大約俱有八九分收成其現今始得透雨¶
　　地方秋禾巳種者得雨茂長其未種者處處播種¶
　　雖地土有肥磽不一髙下不等然大槩俱屬有收¶
　　至彰懐衞三府所屬地方二麥俱約有六七分収¶
　　成惟開封一府所屬地方從前間有旱蟲雖不大¶
　　為害然麥苗未免有所傷損大約只有四五分收¶
　　成理合具實奏¶
聞謹¶
<pb:KR2f0009_WYG_124-26a>¶
　奏¶
覽奏雨澤情形大慰朕懐¶
　　雍正四年十月初二日河南河北總兵官(臣/)紀成¶
　　斌謹¶
　奏為回奏事雍正四年五月十五日(臣/)家人齎捧¶
皇上硃批奏摺到(臣臣/)叩展跪讀不勝惶愧伏思(臣/)一¶
　　介㣲陋仰䝉¶
皇上隆恩簡畀總兵¶
<pb:KR2f0009_WYG_124-26b>¶
寵榮非分更屢荷¶
聖慈宥過曲成諄切¶
訓諭誠天地父母之恩人臣難得之¶
異數也(臣/)雖至愚未有不感激而思奮者惟是(臣/)質愚¶
　　才庸心欲酬夫¶
髙厚力實限於駑駘尸位素餐有負重任撫躬循省每¶
　　切悚惕復䝉¶
皇上天恩格外成全¶
<pb:KR2f0009_WYG_124-27a>¶
　訓示勉勵(臣/)叩誦之下愈覺愧感無地矣嗣後惟當益¶
　　　加砥礪竭盡血誠以期上報¶
　皇恩於萬一耳為此繕摺奏¶
　聞併繳¶
　硃批謹¶
　　奏¶
　知道了常存治愈求治精益求精之心則日見增長之¶
　效也¶
<pb:KR2f0009_WYG_124-27b>¶
　　　同日又¶
　　奏為奏¶
　聞事竊查(臣/)標所屬地方本年自夏徂秋雨𤾉時若每¶
　　　值望雨之期即有時雨之降並無烈風&KR0826;雷此皆¶
　　　我¶
　皇上至聖至仁上合¶
天心以致斯五風十雨年登大有之祥今查各處秋禾俱¶
　　　屬豐收二麥又皆廣種百室盈寕軍民歡慶(臣/)覩¶
<pb:KR2f0009_WYG_124-28a>¶
　　　兹富庻不勝欣幸仰體¶
　皇上軫念地方至意所有屬汛秋收豐稔情形理合據¶
　　　實具¶
　　奏以慰¶
　聖懐謹¶
　　奏¶
　實慰朕懐此皆爾等封疆大臣文武和衷安輯兵民上¶
　感¶
<pb:KR2f0009_WYG_124-28b>¶
天和之所致何獨歸功於朕勉之敬之¶
　　　雍正五年二月初十日河南河北總兵官(臣/)紀成¶
　　　斌謹¶
　　奏為㣲(臣/)居川年乆懇¶
　恩賞賜入籍事竊(臣/)原籍陜西荘浪衞人(臣/)父紀法原¶
　　　任陜西甘肅下古城守備於康熙二十一年内因¶
　　　逆夷犯邉(臣/)父帯兵截殺中傷陣亡(臣/)母曹氏因¶
　　　此感傷致病亦相繼而歿時(臣/)年方九嵗並無兄¶
<pb:KR2f0009_WYG_124-29a>¶
　　弟貧而無倚寄食於親族之家迨後稍長成人(臣/)¶
　　投赴天津鎮(臣/)岳昇龍轅門效用隨岳昇龍出師¶
　　口外征𠞰噶爾旦䝉給外委千總䟎運軍糧凱旋¶
　　後鎮(臣/)岳昇龍陞授四川提督將(臣/)帶赴川省(臣/)¶
　　於是即在成都為人贅壻始有妻室三十六年䝉¶
　　兵部議叙(臣/)以營千總即用得補四川提標千總¶
　　歴至㕘將俱在川省雍正元年特奉¶
恩㫖陞授(臣/)雲南援𠞰右協副將告隨原任四川提(臣/)¶
<pb:KR2f0009_WYG_124-29b>¶
　　岳鍾琪軍前效力仰賴¶
皇上天威蕩平西海逆㓂雍正二年䝉¶
恩召見特放(臣/)河北總兵此(臣/)入川出身之始末也竊¶
　　思(臣/)原籍舊無一椽而川省亦無寸土在川在陜¶
　　固皆無可戀惟是(臣/)入川備員將及三十年凡娶¶
　　妻生子聫結姻親俱在川省於川中風土人情乆¶
　　成習慣伏查定例提督總兵副將俱不許在任所¶
　　置産入籍其㕘將以下等官任所置有産業欲在¶
<pb:KR2f0009_WYG_124-30a>¶
　　彼入籍者許令地方官報明督撫准其入籍等語¶
　　(臣/)在川官止㕘將雖於定例無違但現在䝉¶
恩㧞擢總兵一旦入籍他省不敢不瀝情¶
　奏請伏祈¶
皇上准(臣/)入籍四川成都府俾(臣/)子女姻親得相團聚¶
　　不但(臣/)戴¶
髙履¶
厚犬馬報效之忱永矢弗諼即(臣/)子子孫孫亦莫不頂¶
<pb:KR2f0009_WYG_124-30b>¶
　　感¶
皇恩於生生世世矣為此繕摺謹¶
　奏¶
覽奏巳悉具疏題請可也疏内但摘𦂳要數句叙入無¶
須如許情節題到之日朕自降㫖允准此奏併朕批諭¶
俱不必援引¶
　　雍正五年六月十三日河南河北總兵官(臣/)紀成¶
　　斌謹¶
<pb:KR2f0009_WYG_124-31a>¶
　　奏為奏¶
　聞事竊查(臣/)標所屬地方本年春間雨𤾉時若二麥處¶
　　　處豐收自入夏以來查開封河南二府及汝陜各¶
　　　所屬地方屢次得雨二三四寸至七八寸不等彰¶
　　　徳衞輝懐慶三府所屬地方屢次得雨二三四寸¶
　　　至五六寸不等各處早晚秋禾俱經播種自今大¶
　　　雨時行早禾漸巳結實晚禾正當茂長此皆我¶
　皇上盛徳至誠感召¶
<pb:KR2f0009_WYG_124-31b>¶
天和故致風雨調順二麥既巳豐登秋成又有可望禾黍¶
　　　遍野𤓰果盈疇軍民欣欣含餔樂業莫不感頌¶
　聖天子之弘庥(臣/)仰體¶
　皇上軫念地方至意所有汛屬二麥豐收及在地秋禾¶
　　　得過雨澤情形理合據實奏¶
　聞謹¶
　　奏¶
　覽奏二麥豐收秋禾得雨情形朕懐深慰¶
<pb:KR2f0009_WYG_124-32a>¶
　　同日又¶
　奏為恭謝¶
天恩事竊(臣/)前因居川年乆懇¶
恩准其入籍繕摺具奏嗣奉到¶
硃批(臣/)隨恭設香案率領妻子望¶
闕叩頭謝¶
恩當即欽遵¶
訓㫖於本年三月十二日繕疏恭進經兵部議覆委於¶
<pb:KR2f0009_WYG_124-32b>¶
　　定例有違乃䝉¶
皇上特恩准(臣/)入籍四川(臣/)接到部文隨於本年四月¶
　　十五日具疏恭謝¶
天恩訖伏念(臣/)䝉¶
皇上知遇隆恩特畀總兵重寄履任以來三年尸素愧¶
　　無絲毫報效屢荷¶
聖恩格外優容¶
寵賚頻加即寢食夢寐之間常切驚惕頂沐¶
<pb:KR2f0009_WYG_124-33a>¶
仁恩乆淪肌髓兹因奏懇入籍四川(臣/)亦自知詞意繁¶
　　冗仰䝉¶
聖訓周詳開示愚昧此誠¶
天地父母之恩不識微(臣/)何修邀兹¶
異數從此(臣/)䝉¶
恩得以入籍川省不但(臣/)犬馬之忱固當永矢弗諼即¶
　　(臣/)子子孫孫亦莫不銜結¶
天恩於生生世世矣為此具摺奏¶
<pb:KR2f0009_WYG_124-33b>¶
　謝併繳¶
硃批謹¶
　奏¶
覽¶
受恩易報恩難竭力秉公勉為之¶
　　雍正五年七月初八日河南河北總兵官(臣/)紀成¶
　　斌謹¶
　奏為奏¶
<pb:KR2f0009_WYG_124-34a>¶
聞事雍正五年六月二十日據(臣/)標中軍逰擊禀據防¶
　　守懐慶府河内縣窰兒頭地方兵丁禀稱聞得過¶
　　路人説山西澤州大箕村於十九日晚上有三百¶
　　餘人持械扎傷捕役一名(臣/)以該村鄰近河南隨¶
　　一面添撥弁兵凡與晋省接壌隘口及道路墩舖¶
　　加意廵防盤詰一靣差親丁赴澤州地方查探起¶
　　釁情由嗣據該丁禀稱訪得因大箕等村有等拳¶
　　徒素日羣聚飲酒賭博不事生業該州牧借點保¶
<pb:KR2f0009_WYG_124-34b>¶
　　甲捉拏二名乃該村匪黨竟聚衆於中途刦回更¶
　　將州役搶去十三名打傷一名且恃聚强約鄰近¶
　　村人該州將城門衙署關閉防閑嗣經紳衿講和¶
　　彼始將衙役放回其附和者漸巳解散該州牧宻¶
　　諭各村保地舉首匪𩔖隨拏獲十餘名尚有三五¶
　　十名逃匿晋浦山中等情(臣/)因該丁查探&KR0120;事情¶
　　由不甚明確復另差幹丁再赴澤州細加查訪去¶
　　後六月二十七日澤州牒移懐慶府内稱濟源縣¶
<pb:KR2f0009_WYG_124-35a>¶
　　南門外西劉村有一翟神仙㑹看風水行醫是其¶
　　軍師即此處頭目靳廣焦養祿等俱逃赴濟源投¶
　　奔其家等情牒府移營(臣/)當即選差弁兵協同府¶
　　縣官役飛赴宻拏查並無靳廣等蹤跡隨將翟神¶
　　仙拏獲押觧來府旋即護觧澤州訖今據前差去¶
　　兵丁回禀細訪得此事原因澤州民王泰來家人¶
　　靳廣因伊主待伊刻薄紏合魏姓義子併家人陳¶
　　桂及拳徒焦養祿等二十餘人在大箕村聚衆欲¶
<pb:KR2f0009_WYG_124-35b>¶
　　打刦王泰來家復糾合泰來不知姓名家人入夥¶
　　彼即宻禀伊主首告澤州查拏魏姓義子聞知自¶
　　縊身死匪𩔖王君祿隨即被獲詎靳廣同陳桂等¶
　　紏合人衆於中途將王君祿刦回拏住州役九名¶
　　俱行打傷次日該州牧委教官等勸諭彼始將州¶
　　役放回匪黨亦各自逃散嗣經州牧陸續緝獲焦¶
　　明山等共三十餘人現在審解其黨犯前有逃匿¶
　　晋浦山中今巳盡獲其餘未獲之犯現在嚴拏等¶
<pb:KR2f0009_WYG_124-36a>¶
　　情(臣/)思此𩔖不過係逰手無賴之徒其意在於刦¶
　　掠富户似非謀為不軌之𩔖况巳緝獲三十餘人¶
　　餘犯自不難於弋獲結案但係鄰省地方有此聚¶
　　衆不法之事理合將兩次差查情由備錄奏¶
聞伏祈¶
皇上睿鑒施行謹¶
　奏¶
出語可謂亂道之至試思此等匪𩔖目無法紀刦掠富¶
<pb:KR2f0009_WYG_124-36b>¶
户之後將作何結局身膺封疆之責凡百寧過於慎重¶
小事如大事辦理方是似此立意寛縱疎忽甚負朕之¶
任用雖屬鄰省皆係國家地方遂乃膜視於己無渉是¶
誠何心所有逃匿人犯竭力協同擒捕務獲凡地方上¶
遇有此等事件外貌故作不知自以為能將大事化小¶
事小事化無事此種因循懈怠之風斷乎不可再若如¶
是居心行事將來必罹重譴慎之戒之切記切記¶
　　雍正五年八月二十八日河南河北總兵官(臣/)紀¶
<pb:KR2f0009_WYG_124-37a>¶
　　成斌謹¶
　奏為奏¶
聞事竊查(臣/)標所屬地方本年自夏徂秋各處雨澤頻¶
　　霑今當納稼之時早晚秋禾俱屬豐收二麥又皆¶
　　廣種童叟軍民熙熙皥皥(臣/)覩此屢豐之象不勝¶
　　懽忭仰體¶
皇上軫念地方至意所有屬汛秋收豐稔情形理合據¶
　　實具¶
<pb:KR2f0009_WYG_124-37b>¶
　奏以慰¶
聖懐謹¶
　奏¶
秋收豐稔實慰朕懐¶
　　同日又¶
　奏為㣲(臣/)愚昧無知¶
聖恩天髙地厚欽奉¶
訓諭愧悔無極恭謝¶
<pb:KR2f0009_WYG_124-38a>¶
天恩事竊(臣/)因山西澤州地方有匪𩔖聚聚將(臣/)兩次¶
　　差查情由具摺奏¶
聞奉到¶
硃諭(臣/)跪讀之下䝉我¶
皇上訓示詳明始豁然開悟惶愧汗流(臣/)前摺奏稱此¶
　　𩔖不過係逰手無賴之徒其意在於刦掠富户似¶
　　非謀為不軌之𩔖竟未思及刦掠富戸之後作何¶
　　結局(臣/)言誠為亂道(臣/)罪洵無可逭至鄰省皆係¶
<pb:KR2f0009_WYG_124-38b>¶
　國家地方(臣/)豈敢有異視亦斷不敢因循懈怠上負¶
聖恩兹查此案匪𩔖河南地方除前獲觧翟神仙外續¶
　　又拏獲楊世龍楊鐡山陳志榮陳雲州周叔方程¶
　　廷賓張三等七人俱巳觧赴山西收審訖至案内¶
　　脱逃未獲要犯有在懐慶府居住之革職千總楊¶
　　廷選及自山西逃入河南地方之靳廣等(臣/)現在¶
　　懸賞嚴緝務期必獲移觧外惟思(臣/)䝉¶
皇上天恩拔置封疆重任乃不知謹小慎㣲之道如此¶
<pb:KR2f0009_WYG_124-39a>¶
　　　輕忽其事應即嚴加重處復䝉¶
　聖主矜憫寛宥(臣/)跪聆¶
　訓誨感激涕零即肝腦塗地不足以報¶
　髙深惟有欽遵¶
　聖諭嗣後凡事寕過於慎重將小事如大事敬謹辦理¶
　　　勉效駑駘以贖罪愆以仰報¶
　天恩於萬一耳(臣/)不勝惶悚愧懼感奮之至謹¶
　　奏¶
<pb:KR2f0009_WYG_124-39b>¶
　有過知改則識見日漸増長如過而不改執以為是將¶
　來必至大過追悔亦莫及也所奏知道了¶
　¶
　¶
　¶
　¶
　¶
硃批諭㫖巻一百二十四¶
