# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:21.023107
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百三十四
<pb:KR2f0009_WYG_134-1a>¶
　欽定四庫全書¶
硃批諭㫖巻一百三十四¶
硃批焦祈年奏摺¶
　　　雍正八年十月初九日廣東觀風整俗使(臣/)焦祈¶
　　　年謹¶
　　奏為感荷¶
　聖恩敬陳下悃仰懇¶
　睿鑒事竊(臣/)一介庸愚䝉¶
<pb:KR2f0009_WYG_134-1b>¶
　皇上天恩疊加擢用授為廣東觀風整俗使(臣/)何人斯¶
　　　受¶
　恩優渥清夜自思捐糜未報兹復䝉¶
　天恩命大學士公(臣/)馬爾賽等寄信責(臣/)令(臣/)恪遵¶
　聖訓毋負¶
　皇上深加任用之至意(臣/)捧讀之下愧感交集銘心鏤¶
　　　骨夙夜服膺若此後稍有懈志稍有罔念不但仰¶
　　　負¶
<pb:KR2f0009_WYG_134-2a>¶
聖主顧復之隆恩罪固難逭亦斷不能自容於¶
髙天厚地之中倖逃鑒觀之譴責也惟有冰兢自矢時¶
　　時以虚公存心和衷濟事以期仰酬¶
聖恩於萬一耳所有㣲(臣/)感激下悃謹繕摺陳¶
　奏伏乞¶
皇上睿鑒謹¶
　奏¶
空言無益實力遵承見之於行事方好¶
<pb:KR2f0009_WYG_134-2b>¶
　　同日又¶
　奏為酌修塘汛之費仰懇¶
睿鑒事竊查廣東各營塘汛設有兵房煙墩礮臺所以¶
　　保障地方安弁兵而資守望但毎經風雨損壊不¶
　　無坍塌則修葺之舉自不容緩查此項修葺之費¶
　　例無開銷間有一二州縣捐修者大抵皆派之里¶
　　民邇来州縣中之私派等弊嚴行革除只此修理¶
　　塘汛一項尚不免派累殊違我¶
<pb:KR2f0009_WYG_134-3a>¶
皇上愛兵愛民多方蠲恤之至意以(臣/)愚見合無將廣¶
　　東辭謝毎年約正值月之廪餼銀兩均勻酌給令¶
　　督撫提鎮各飭該汛弁㑹同該地方官詳查估計¶
　　修葺堅固定以年限按期修整其邊海處所風信¶
　　靡常易至損壊者不在限年修理之列文武該管¶
　　上司嚴加核查如有仍前廢弛等弊及該管官不¶
　　行掲報并加㕘處如此則汛房墩臺在在整頓弁¶
　　兵之防禦得所民間毫無擾累矣是否可採伏祈¶
<pb:KR2f0009_WYG_134-3b>¶
皇上睿鑒施行謹¶
　奏¶
此當言之該督撫者辭謝廪餼銀兩為數㡬何焉能敷¶
用似此沽譽之舉少不慎宻悔吝随之矣誌之莫貽後¶
憾¶
　　雍正九年三月初一日廣東觀風整俗使(臣/)焦祈¶
　　年謹¶
　奏為宻奏事竊(臣/)准督(臣/)郝玉麟咨開准部議該督¶
<pb:KR2f0009_WYG_134-4a>¶
　　將東省硝觔欲召募殷商雇工設爐採買鹽土淋¶
　　煎磺觔將鉛沙用礶熬煎庶免隣省輓運不致脚¶
　　價繁多等語但硝磺等項軍務必需闗係綦重若¶
　　召商設爐煎熬不便據咨遽議應令該督具題到¶
　　日再議等因(臣/)不揣冒昧竊以為東省硝磺向在¶
　　廣西湖廣地方採買久有成例今督臣籌及脚價¶
　　繁多飭行查議據詳欲於廣州小東門外設爐五¶
　　十口募商雇工給價採買鹽土淋煎硝觔以供營¶
<pb:KR2f0009_WYG_134-4b>¶
　　伍之用非不便易第毎爐一口需用工匠十餘人¶
　　計爐五十口約用五百餘人又加以挑運鹽土絡¶
　　繹往来總計不下千餘人此内恐未必皆係土著¶
　　良民人多則易於滋事類雜尤易於蔵姦雖委員¶
　　督理稽查保無有貽害地方之處至於磺觔又云¶
　　據廣韶二府詳稱仁化等處現出鉛砂若用礶熬¶
　　煎亦易成省力因欲委員前至該地動給公用銀¶
　　兩雇募煙民煎取陸續運歸官局夫仁化一帶地¶
<pb:KR2f0009_WYG_134-5a>¶
　　方與湖廣廣西接壤民猺雜處最易蔵姦今若令¶
　　煎磺之輩屯聚其中則日聚日多勢必有外来流¶
　　匪影借潛蔵勾引不法等弊不止於干礙民間田¶
　　園廬墓而已又督臣慮及從前奉差員役或額外¶
　　夾帶沿途私賣若本省就近熬煎較之外省買運¶
　　諸弊可杜(臣/)以為鄰境採買人員縱有不肖營私¶
　　其弊猶易杜絶如本地開煎或兵役交通或姦徒¶
　　接運外省私販皆得乗機盜買分往各處售賣而¶
<pb:KR2f0009_WYG_134-5b>¶
　　附近猺狼匪徒亦難保其無偷買私製火藥為害¶
　　地方之處查從前原設有硝爐五十座因姦商販¶
　　賣無忌接濟盜賊是以康熙二十四年間奉准部¶
　　文行令禁止在案是當日停煎已熟悉其情形則¶
　　今日議開不可不預籌其利害以(臣/)愚見仍照舊¶
　　例向鄰省採運為便為此宻摺陳¶
　奏伏祈¶
皇上睿鑒施行謹¶
<pb:KR2f0009_WYG_134-6a>¶
　奏¶
户部宻議具奏¶
　　雍正九年六月二十九日廣東觀風整俗使(臣/)焦¶
　　祈年謹¶
　奏為宻奏事竊(臣/)查潮州府之饒平縣地處東偏與¶
　　福省之詔安縣緊接負山帶海宵小易於潛蹤(臣/)¶
　　莅任後見該縣竊刦之案纍纍㡬經嚴飭加意廵¶
　　防多方躧緝(臣/)訪得有詔安縣窝棍黄五舍者倚¶
<pb:KR2f0009_WYG_134-6b>¶
　　恃世族慣蔵姦匪勾通饒邑之武舉俞猊狼狽作¶
　　姦凡有竊刦多攜贓遁至福省銷賣驟難弋獲更¶
　　交結吏役練捕人等毎遇事輒通同隐缷實為地¶
　　方積棍為害隣境匪淺查俞猊巳於鄭汝式等案¶
　　内因窩蔵盜牛賊犯現經革去武舉枷責發落在¶
　　案而隔屬之黄五舍經移明福省地方官嚴行查¶
　　究去後及(臣/)親至饒平之黄岡細加訪察竝宻詢¶
　　黄岡副將焦應林據云迄今仍然窩匪作姦似此¶
<pb:KR2f0009_WYG_134-7a>¶
　¶
　¶
　　以清盜源以靖地方者也謹據實宻¶
　奏伏祈¶
皇上睿鑒施行謹¶
　奏¶
諭劉世明阿爾賽趙國麟汝等職任封疆平時閉塞耳¶
目並不留心察緝匪類及至隣省移咨照㑹又不盡力¶
<pb:KR2f0009_WYG_134-7b>¶
查究未知汝等是何心行具何面皮也今接朕諭若復¶
漠視不加意訪究懲治或從而粉飾欺隐及反行開脱¶
亦任汝等為之耳¶
　　同日又¶
　奏為宻奏事竊廣東各處山場歴有礦徒聚族私挖¶
　　屢奉¶
諭㫖查禁年来該地文武官弁欽遵奉行漸次寜謐(臣/)¶
　　前於本年春間訪聞恵州府和平縣有礦徒八十¶
<pb:KR2f0009_WYG_134-8a>¶
　　餘人欲往湖廣之桂東縣刨礦(臣/)以聚衆越境恐¶
　　滋事端當即咨㑹督撫並飭該地方文武嚴查分¶
　　别發落押觧管束在案又訪聞廣西梧州府懐集¶
　　縣地方礦場現在開採聚集人衆至於數千(臣/)以¶
　　懐集地方與廣東山連水接礦徒趨利如騖恐致¶
　　越境潛往當經咨㑹督撫並宻飭各該地方文武¶
　　官弁於兩廣水陸隘口處所嚴行查察亦在案今¶
　　(臣/)於五月二十一日旋(臣/)駐劄衙門接到督撫宻¶
<pb:KR2f0009_WYG_134-8b>¶
　　咨内開大學士奉¶
㫖寄信湖廣桂東等處停止採礦著廣東督撫查禁越¶
　　境礦徒毋使流散生事仰見我¶
皇上睿慮周詳防㣲杜漸當經宻飭嚴查多方曉諭謹¶
　　將從前訪聞查禁之處據實具¶
　奏以仰慰¶
皇上寜人息事之至意謹¶
　奏¶
<pb:KR2f0009_WYG_134-9a>¶
覽¶
粤東礦厰除嚴禁之外無二議也實力訪察禁約毋懈¶
倘地方有司有貪利故縱者當嚴㕘示警至於隣省開¶
採之處無依小民偶或越境謀食又當一論該省之不¶
宜開採盖縁米價昻貴盜案毎繁之故不然何疎於湖¶
廣廣西而獨嚴於粤東耶將此意随便令粤省官民知¶
之假使粤東民俗一旦捨末趨本盡力耕耘至米糧充¶
盈盜風寢息時礦沙乃天地自然之利亦何靳而不令¶
<pb:KR2f0009_WYG_134-9b>¶
為之也若以目前土俗人情而欲望開礦謀食斷不允¶
行者¶
　　同日又¶
　奏為據實宻奏事竊(臣/)蒙¶
皇上天恩優渥疊加擢用前曾於恭請¶
聖諭之日跪聆¶
天語諄諄以廣東從前樹黨積習¶
諭(臣/)嗣於雍正八年十月初八日欽奉¶
<pb:KR2f0009_WYG_134-10a>¶
上諭厪念粤東文武不和令(臣/)留心稽察(臣/)跪誦之下¶
　　時切凛遵伏惟(臣/)抵任以来今逾一載毎留心體¶
　　察從前積習¶
皇上聖明燭照力破黨援及上年冬間祗承¶
諭㫖之後大小臣工交相警惕争自濯磨多以懐私干¶
　　咎為懼是邇年来粤東官常悉頼我¶
皇上天地父母開誠化導之深恩可以仰慰¶
聖懐逺注之至意至(臣/)去年廵歴肇髙雷瓊等府地方¶
<pb:KR2f0009_WYG_134-10b>¶
　　今年春夏廵歴恵潮等府地方恵潮兩府風俗素¶
　　稱刁悍今所至詞狀簡少連嵗豐收米價平減民¶
　　皆樂業逺至南澳碣石之海島邊疆總屬寜謐(臣/)¶
　　謹據廵歴情形一併奏¶
聞謹¶
奏¶
據奏粤東官常民俗朕疑信相半歴觀外吏大都扵初¶
到時必過言地方之廢弛及稍遲嵗月必極言風習之¶
<pb:KR2f0009_WYG_134-11a>¶
整理毎毎皆然覽之厭矣何能慰朕逺注之懐但當一¶
秉忠誠竭力勉為之何在於言論章奏間耶地方情形¶
果如所奏不但朕必知必聞天下人耳目自不可掩毋¶
因一府一縣少有可觀及或誤聴誑辭聞見不真遂視¶
全省為巳治已安而生懈弛之念也¶
　　同日又¶
　奏為奏¶
聞事竊(臣/)查韶州府英徳乳源等縣逼近猺峝重巒深¶
<pb:KR2f0009_WYG_134-11b>¶
　　谷素稱宵匪蔵姦之地前英徳令陳志儀弭盜無¶
　　方因循諱飾以致多有竊刦之案業經㑹疏¶
　題㕘查該地各案多係柳坑猺賊為害經撫臣委令¶
　　曲江乳源二縣協拏(臣/)咨㑹宻檄以猺獞為盜宜¶
　　相機設法購緝不得妄拏滋擾時乳源曲江二令¶
　　親帶練役裹糧入山如法躧緝巳據陸續拏獲猺¶
　　賊鄧進寳盤雲才等二十餘人起出贓物俱經各¶
　　事主認明給領其餘盜或自行投首或别猺縛獻¶
<pb:KR2f0009_WYG_134-12a>¶
　　除該員確審分案究擬聴候督撫二臣㑹¶
　題外縁係猺峝盜夥今經拏獲各處猺山俱屬寜謐¶
　　理合據實奏¶
聞謹¶
　奏¶
緝捕有方自無滋擾辦理可謂是當¶
　　雍正九年十月二十一日廣東觀風整俗使(臣/)焦¶
　　祈年謹¶
<pb:KR2f0009_WYG_134-12b>¶
　奏為奏¶
聞事竊廣州省㑹之地五方雜處易於蔵姦(臣/)不時嚴¶
　　飭南番二縣並城守營曉夜廵查兹於九月間有¶
　　湖廣差官毛峻徳外委把總劉成後齎奉督(臣/)邁¶
　　柱宻票禀稱有行刦江西官署案内盜犯沈二觧¶
　　至湖廣孝感縣楊店地方脫逃奉¶
㫖嚴拏今特一路蹤跡前来懇即添差查拏等語城守¶
　　副將毛克明當即宻令千把目兵並該縣捕壯同¶
<pb:KR2f0009_WYG_134-13a>¶
　　来差四路截緝當將沈二獲住并獲随從二人一¶
　　名王廷魁一名宋二鎖子起出衣飾各贓逐一登¶
　　記明白禀報前来經㑹同督撫飭令番禺縣訊供¶
　　據沈二將行刦江西官署後觧至湖廣地方脫逃¶
　　直認不諱其王廷魁供係雇来煑飯宋二鎖子供¶
　　稱賣身跟随除現將沈二等三人並起出各贓㸃¶
　　交来差一面多撥兵役小心護送遞觧外事闗拏¶
　　獲隣省大盜合行奏¶
<pb:KR2f0009_WYG_134-13b>¶
聞謹¶
　奏¶
此案盜犯之緝獲殊屬可嘉有㫖諭部¶
　　同日又¶
　奏為據實奏¶
聞仰祈¶
睿鑒事竊查廣東州縣地方緊要廵檢三十三缺前曾¶
　　准部議比照州縣繁簡調補之例於通省雜職内¶
<pb:KR2f0009_WYG_134-14a>¶
　　選才能强壯之員調補如果廵緝三年並無盜案¶
　　准其即陞業經遵行在案查有廣州府番禺縣茭¶
　　塘司廵檢李藻才力强幹一切查姦緝匪不遺餘¶
　　力地方寜謐督臣¶
　題請陞補縣丞因格於部議仍留該司供職又有潮¶
　　州府恵来縣葵潭司巡檢黄繩中才具敏練殫力¶
　　查緝宵小屏跡該府以饒平縣之黄岡司宻邇福¶
　　省盜賊易於蔵姦曽將該廵檢詳請調補亦在案¶
<pb:KR2f0009_WYG_134-14b>¶
　　(臣/)思廵檢一官専司捕緝查察地方最為緊要廣¶
　　東山海交錯之區既當嚴行甄别以専責成更宜¶
　　格外奬賞以示鼓勵今李藻黄繩中實係才識兼¶
　　優之能員所轄地方卓有成效(臣/)體察既實不敢¶
　　壅於上¶
聞倘蒙¶
皇上天恩不拘資格特加擢用以展其才¶
敕諭督撫咨部引¶
<pb:KR2f0009_WYG_134-15a>¶
見凡在㣲員益當感激鼓舞勉圖報稱矣為此據實具¶
　奏伏祈¶
皇上睿鑒施行謹¶
　奏¶
有㫖諭督撫二臣矣汝亦將曾經奏朕之處更面言之¶
　　雍正十年二月二十八日廣東觀風整俗使(臣/)焦¶
　　祈年謹¶
　奏為奏¶
<pb:KR2f0009_WYG_134-15b>¶
聞事竊照廣東地方今春正二兩月雨水霑足正值春¶
　　耕之候得此膏雨時沛髙下原隰咸皆以次蒔插¶
　　將来可卜豐收粤東二麥甚蚤此時皆已茂秀春¶
　　間米糧毎石價銀六七八錢不等其産榖最少之¶
　　州縣間有價至一兩者至於各鎮協營遊廵駐防¶
　　凡一切查緝事宜應與該地方文武協理之處俱¶
　　各以時具報近来盜賊亦漸稀少地方寜謐理合¶
　　繕摺奏¶
<pb:KR2f0009_WYG_134-16a>¶
聞謹¶
　奏¶
粤東雨水米價情形以手加額覽焉¶
　　同日又¶
　奏為奏¶
聞事竊查匪犯俞猊與福省詔安縣黄五舍朋謀作姦¶
　　(臣/)前訪察確實業巳摺¶
　奏詎俞猊梟性不悛於去年九月間糾黨歃血拜盟¶
<pb:KR2f0009_WYG_134-16b>¶
　　種種不法經黄岡協暨饒平縣拏獲並匪黨陳阿¶
　　幼等犯押觧来省質訊之下供招結黨拜把謀為¶
　　不軌歴歴不諱又據俞猊供稱八月十五日下午¶
　　曽到福建下葛墟黄五舍家商量報讐的事要他¶
　　招些人来幫我黄五舍說我這裏容易那江歆也¶
　　可以招得約定九月十三夜在青峯山㑹齊打搶¶
　　潮州府城不想黄五舍被福建上司拏去了他留¶
　　下話與黄加皮黄亦寛黄金說如俞猊来要人你¶
<pb:KR2f0009_WYG_134-17a>¶
　　等可約些人去小的又約九月二十三日在南門¶
　　外㑹齊後因海陽縣訪知都拏去了等語随經㑹¶
　　同督撫咨提黄五舍前来經藩臬兩司道府在於¶
　　撫臣署内分别質訊據黄五舍將俞猊所供之處¶
　　俱各一一招認(臣/)思俞猊黄五舍二犯雖一在潮¶
　　州饒平縣一在漳州詔安縣但適當閩粤交接之¶
　　地呼吸相通從前窩盜窩贓既已無所不為今又¶
　　包蔵禍心招人歃血拜把圖謀為匪現在供認確¶
<pb:KR2f0009_WYG_134-17b>¶
　　鑿不亟剪除將来海疆重地貽害匪淺除現在移¶
　　咨㑹提供出之黄加皮黄亦寛黄金到案嚴訊幫¶
　　人約㑹實情另行奏¶
聞外所有提到黄五舍供認招黨謀匪實情理合具¶
　奏伏祈¶
皇上睿鑒施行謹¶
　奏¶
事闗紏黨圖謀為匪務湏徹底嚴究毋得草率完結¶
<pb:KR2f0009_WYG_134-18a>¶
　　雍正十年五月二十九日廣東觀風整俗使(臣/)焦¶
　　祈年謹¶
　奏為奏¶
聞事竊照廣東入夏以来五風十雨極其調順目下各¶
　　屬早稻茂秀旬日之間即可登場葢粤地五月天¶
　　氣毎慮雨水連綿曠日不雨又慮苗乾今恰得隔¶
　　日即雨一雨便晴真所謂雨𤾉時若也聞廣西雨¶
　　水頗多自梧州而東下流入三江一帶廣州之南¶
<pb:KR2f0009_WYG_134-18b>¶
　　海三水等縣肇慶之四㑹開建等縣地多基圍而¶
　　勢當西水之衝今年西水頻發而随長随消各處¶
　　基圍保固無虞五月内各屬報到米價較三月更¶
　　加平減人民樂業近聞科(臣/)徐杞廵查恵潮兩府¶
　　山場如恵屬之博羅永安歸善等縣有名鍋底山¶
　　鳯凰嶂等處衆山綿亘係歴来隴口最多礦徒出¶
　　没之藪今隴口俱經封塞多有青草長平非同時¶
　　開時閉之形邇来礦徒實屬斂戢稀少目下因大¶
<pb:KR2f0009_WYG_134-19a>¶
　　官田新設鶴山縣一帶地方查其可墾之荒田甚¶
　　多現與督臣撫臣議商招集恵潮各屬無業之民¶
　　安插耕種俟科臣回省與督撫㑹議酌定奏¶
聞際此時和年豐皆蒙¶
皇上洪福廣被澤遍海疆(臣/)等身任地方之責務期人¶
　　有利頼俗盡還淳以仰副¶
聖天子敎養斯民之至意為此具摺奏¶
聞謹¶
<pb:KR2f0009_WYG_134-19b>¶
　奏¶
以手加額覽之¶
　　雍正十年八月十九日廣東觀風整俗使(臣/)焦祈¶
　　年謹¶
　奏為奏¶
聞事竊照香山縣屬淇澳蔴子二村因其獨處海中居¶
　　民毎多為盜經督撫與(臣/)訪知各犯姓名委員並¶
　　檄飭該縣協按名宻拏當經現獲羅象茂等三十¶
<pb:KR2f0009_WYG_134-20a>¶
　　餘名自行投首歐陽徳輝等四十名現在分别究¶
　　結已經㑹同督撫合詞具¶
　奏無庸瀆陳外再查新㑹新寜開平等縣交界之處¶
　　有百峰山綿亘數百餘里向為盜藪急則直趨香¶
　　山廣海寨一帶洋面往来飄忽刦奪時聞最為民¶
　　害(臣/)與督撫多方設法併宻飭文武用心緝拏今¶
　　據開平縣自行投首賊首李雅拱一名又廣海寨¶
　　署遊擊馮元報稱擒獲楜椒四等九名又新寜縣¶
<pb:KR2f0009_WYG_134-20b>¶
　　報稱首獲乂脚三等四名又肇慶府禀據開平縣¶
　　張令陸續招到陳上滑等三十三名及新寜縣拏¶
　　獲鄺天逺等五名此數十名者俱係著名積盜非¶
　　尋常匪竊可比除有案者歸案究擬投首招致者¶
　　令其緝賊贖罪仍一面嚴飭該地方文武逐細搜¶
　　捕務使驅除浄盡不留餘孽以靖根株所有續獲¶
　　百峰山等處各盜縁由理合繕摺奏¶
聞謹¶
<pb:KR2f0009_WYG_134-21a>¶
　奏¶
據奏粤東積賊陸續首獲盜風漸次止息嘉悅覽焉勉¶
之¶
　　同日又¶
　奏為據實宻奏事竊照廣東從前文武不和樹黨營¶
　　私之積弊蒙¶
皇上洞察嚴加懲剔又¶
特頒諭㫖遍行刋刻宣示勸戒近年以来督撫提鎮咸¶
<pb:KR2f0009_WYG_134-21b>¶
　　以和衷相率而各屬員弁亦頗知凛遵懼蹈隕越¶
　　目下粤省局面實不比往年此(臣/)之不敢壅於上¶
聞理合據實陳¶
　奏者也抑(臣/)猶有不敢隐諱宻行奏¶
聞者如肇慶府陽江縣衙内偷盜餉銀該縣㕘革知縣¶
　　邱慤隐諱不報濫拏無辜疊夾又復𣲖紳衿貸償¶
　　經肇羅道張渠訪實飭肇慶府查究諱盜濫夾並¶
　　𣲖償是真嗣肇羅道至省在廵撫官㕔司道官員¶
<pb:KR2f0009_WYG_134-22a>¶
　　㑹集之所按察司黄文煒倡言邱慤係湖北王廵¶
　　撫特薦之人肇羅道此番嚴查邱令若罹㕘革王¶
　　廵撫當有降調處分同衆面責張廵道之非張渠¶
　　荅云稽查盜案本廵道之責非為多事兩相争論¶
　　嗣經陞任撫(臣/)鄂彌逹將邱令㑹疏¶
　題㕘而司道之情形猶未釋然又髙州府通判管復¶
　　始委修海船事務該通判侵蝕船料銀兩經髙雷¶
　　亷道毛世榮查出詳掲詎髙州府知府張兆鳯徇¶
<pb:KR2f0009_WYG_134-22b>¶
　　情曲庇屢向該道求寛該道因將張兆鳯一併附¶
　　掲嗣道府先後至省按察司黄文煒設席衙内招¶
　　毛世榮飲酒勒與該府張兆鳯講和毛世榮云法¶
　　之所在理應掲㕘原非為私情起見無庸和息按¶
　　察司厲色相加立促張兆鳯㑹飲而散又督臣通¶
　　飭文武嚴禁米榖私鹽出入口岸一案按察司黄¶
　　文煒直用文申飭提督語言過當以致提(臣/)張溥¶
　　據文通咨又訪察得近来署督(臣/)鄂彌逹因臬司¶
<pb:KR2f0009_WYG_134-23a>¶
　　行止乖張曾經面飭而黄文煒致生怨懟頗以為¶
　　言(臣/)竊以為現今通省文武羣相砥礪漸化積習¶
　　臬司大員如此行徑恐生嫌疑之漸於粤東官方¶
　　所闗匪輕(臣/)受¶
皇上重恩不敢稍有欺隐為此據實宻行奏¶
聞謹¶
　奏¶
此奏是意見亦屬公當另有諭㫖從部頒發¶
<pb:KR2f0009_WYG_134-23b>¶
　　雍正十年十一月十九日廣東觀風整俗使(臣/)焦¶
　　祈年謹¶
　奏為奏¶
聞事竊照廣東今年雨𤾉時若早稲豐登米價甚平(臣/)¶
　　經具摺奏¶
聞兹秋收告成據各屬呈報年登大有兼之嘉榖蕃生¶
　　一莖自雙穂以至七穂一本自十數穂以至一百¶
　　二十九穂自四五尺長至一丈一尺不等各該地¶
<pb:KR2f0009_WYG_134-24a>¶
　　方文武官弁齎送呈閱前来巳經督撫與(臣/)合詞¶
　　奏¶
聞并函匣繪圖遣員恭¶
　進在案且粤東地方遼濶通省亘數千里十府二州¶
　　收成分數大率如一現在天時和暖播種二麥早¶
　　已青蔥米價自六錢以至八錢九錢不等地方處¶
　　處寜謐萬民樂業所有特産嘉榖及年嵗順成縁¶
　　由理合奏¶
<pb:KR2f0009_WYG_134-24b>¶
聞謹¶
　奏¶
覽粤東收穫情形欣慶之懐莫可言喻¶
　　同日又¶
　奏為奏¶
聞事竊照香山縣依山傍海素稱積盜之區除擒撫蔴¶
　　子淇澳二村各盜共八十餘名巳經督撫與(臣/)合¶
　　詞具¶
<pb:KR2f0009_WYG_134-25a>¶
　奏嗣督撫與(臣/)復面諭該縣協用心訪查務盡根株¶
　　以仰副¶
皇上除盜安民之至意今於十一月十四日據香山協¶
　　副將黄錫申香山縣知縣魯遐齡報稱查張婆澳¶
　　圓山仔等處良匪不一親詣該地方宣揚¶
聖徳天威多方招撫自八月二十七日至十月二十四¶
　　日又陸續投首林開運等共四十二名等情現俱¶
　　行司審擬在案又新㑹新寜等縣交界之百峰山¶
<pb:KR2f0009_WYG_134-25b>¶
　　尤為盜藪(臣/)與督撫宻飭該文武實力緝拏除擒¶
　　撫積盜李雅拱等數十餘名之外但山深林宻恐¶
　　猶有匪竊潛蔵一時搜捕不到有署廣海寨遊撃¶
　　馮元實心捕盜歴著勞績前在百峰山擒撫各盜¶
　　該員出力居多今該員又於十一月初八日招撫¶
<pb:KR2f0009_WYG_134-26a>¶
　　　人地相宜伏祈¶
　皇上諭令督臣酌量題補實為恩便至前後擒撫各盜¶
　　　或於本省酌量安插或仍照舊例分發各省現在¶
　　　遵照奉到¶
　皇上硃批督臣㑹同奏摺¶
　諭㫖督撫與(臣/)宻議按其情形詳加酌定另行具¶
　　奏所有香山百峰山續行招撫投首各盜縁由理合¶
　　　具摺奏¶
<pb:KR2f0009_WYG_134-26b>¶
　聞謹¶
　　奏¶
　覽¶
　¶
　¶
　¶
　¶
硃批諭㫖巻一百三十四¶
