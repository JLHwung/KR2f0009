# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:20.083766
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百二十一
<pb:KR2f0009_WYG_121-1a>¶
　欽定四庫全書¶
硃批諭㫖巻一百二十一¶
硃批趙坤奏摺¶
　　　雍正元年五月二十一日貴州提督(臣/)趙坤謹¶
　　奏為保奏人員以資臂指事竊查(臣/)標前營以及畢¶
　　　赤營平越營安南營四遊擊現在缺員例應聽候¶
　　　部推但(臣/)標前營及平越營地當孔道汛防廣濶¶
　　　畢赤安南兩處又界連川粤偪近苖㺜非熟諳情¶
<pb:KR2f0009_WYG_121-1b>¶
　　　形人地相宜之員莫克勝任(臣/)看得平逺協右營¶
　　　守備卜萬年(臣/)標左營守備田玉大定鎮標中營¶
　　　守備吳朝應安南營中軍守備許緯藩皆弓馬優¶
　　　嫺歴練營務請以卜萬年拔補(臣/)標前營遊擊以¶
　　　田玉拔補平越營遊擊以吳朝應拔補畢赤營遊¶
　　　擊以許緯藩拔補安南營遊擊則駕䡖就熟實為¶
　　　人地相宜縁係非保題之省分(臣/)與督臣咨商未¶
　　　敢㑹疏具¶
<pb:KR2f0009_WYG_121-2a>¶
　題謹繕摺保¶
　奏倘䝉¶
皇上恩允則(臣/)得收臂指之效於地方實有裨益矣為¶
　　此謹¶
　奏¶
照依趙坤所請補授免其引見該部知道¶
　　同日又¶
　奏為奏明事竊查貴州各營路有(臣/)衙門節禮字識¶
<pb:KR2f0009_WYG_121-2b>¶
　　養㢘暨各營修理旗幟整補帳房等費之空糧除¶
　　自鎮逺府起至(臣/)駐劄安順府大路一帶經(臣/)親¶
　　行簡閲按册挑補外其僻逺處所嚴檄營路各官¶
　　速行招募取具不許仍存空糧遵依册結(臣/)復差¶
　　員查驗共計招補過壯丁五百名(臣/)恐邉徼兵制¶
　　上厪¶
聖懐所有募補空糧實額充伍縁由理合繕摺奏¶
聞謹¶
<pb:KR2f0009_WYG_121-3a>¶
　奏¶
爾爲朕所信任之人其恤兵清餉竭力整理處朕除嘉¶
奨之外無可多諭勉之爾保題遊擊四員皆照依所請¶
允行巳降㫖該部矣¶
　　雍正二年八月二十六日貴州提督(臣/)趙坤謹¶
　奏為囬奏事雍正二年八月初九日准撫(臣/)毛文銓¶
　　密信内開欽奉¶
密㫖可將此諭亦宻通知趙坤或將伊調到省城𫝊㫖¶
<pb:KR2f0009_WYG_121-3b>¶
　　等因(臣/)隨星馳赴省跪聆¶
聖㫖訖又貴東道(臣/)李日更抵任亦𫝊¶
皇上諭㫖(臣/)俱一一欽承跪聆之餘不勝感激愧懼無¶
　　地伏思黔之狆家苖性既愚頑習非良善漢姦貪¶
　　利或潛入唆挑則報復為非狆苖之情形實難逃¶
聖主之洞鑒(臣/)抵任年餘未能將苖民刁頑之俗與督¶
　　撫臣熟思審處驅除務盡奉職無狀罪實難逭乃¶
　　䝉¶
<pb:KR2f0009_WYG_121-4a>¶
聖恩不加譴責著與撫(臣/)毛文銓密商萬全而為之(臣/)¶
　　雖至愚亦稍知䇿勵從此仰體¶
天心矢勤矢慎於邉徼要地務滌除習弊勿姑息長惡¶
　　倘有多事苖目教之不改即相度機宜宣示威武¶
　　懲一以警百或(臣/)有識見不到之處必與撫臣咨¶
　　謀商酌務期悉心籌畫以稍盡職守於萬一耳至¶
　　於定番一帶山深箐密定廣協營額兵實屬不足¶
　　分布今奉¶
<pb:KR2f0009_WYG_121-4b>¶
諭㫖應添兵與否容(臣/)與新撫臣㑹商妥確再行具¶
　奏所有(臣/)欽奉¶
諭㫖縁由理合繕摺謹¶
　奏¶
覽奏巳悉勉爲之安静近於因循振作近於多事迹雖¶
相類而其實不同無事時振作不得有事時安静不得¶
要在審觀時勢相度機宜而爲之方能中其肯綮也若¶
一味茍且彌縫置庶務廢弛而不問則爾等職任封疆¶
<pb:KR2f0009_WYG_121-5a>¶
之謂何然不熟思審處謀及始終而孟浪從事脱至有¶
損國威則尤其不可者也全在爾等文武大員正已率¶
屬勤慎自勵誠以馭下公以考績營伍既皆整飭有司¶
又復㢘明則兵民和輯根夲固矣果能若此此等愚頑¶
苖猓或以徳化或以威服胡令不行曷禁不止耶可與¶
撫臣同心協力治理地方務宜夙夜敬謹精勤勿懈以¶
革除習弊置黔民於衽席之安方不負朕諄諄告誡企¶
望之殷也勉之¶
<pb:KR2f0009_WYG_121-5b>¶
　　雍正二年十二月十九日貴州提督(臣/)趙坤謹¶
　奏為㳟謝¶
天恩事竊(臣/)齎摺家人捧回¶
硃批奏摺并¶
欽賜法瑯翎管孔雀翎全副到(臣臣/)即恭設香案望¶
闕叩謝¶
天恩跪讀¶
硃批欽遵祗領訖又新任大定鎮(臣/)丁士傑抵黔(臣/)出¶
<pb:KR2f0009_WYG_121-6a>¶
　　郊跪請¶
聖安鎮臣即口𫝊¶
諭㫖(臣/)伏聆¶
天語感懼無地兹於十二月十六日為平静惡苖事件¶
　　奉¶
硃批到(臣/)等(臣/)與督(臣/)髙其倬撫(臣/)毛文銓公同欽領¶
寵錫叩頭謝¶
恩訖伏思狆苖兇惡䝉我¶
<pb:KR2f0009_WYG_121-6b>¶
皇上明燭萬里慮出機先預為¶
指授方畧是以惡苖阿近阿卧等就縛搗其巢穴擒其¶
　　妻孥其餘黨衆革面向化又督撫臣仰體¶
天心宣示¶
威徳是以各官兵感¶
恩思奮臨事争先至於(臣/)毫無報効之處濫膺逾分之¶
　　榮是¶
皇上之恩施愈厚微(臣/)之圖報愈難惟有更加勉勵將¶
<pb:KR2f0009_WYG_121-7a>¶
　　邉境應辦事宜與督撫臣同心計議協力奉行務¶
　　期殫竭犬馬愚忱以仰副¶
皇上諄諄告誡之至意為此恭謝¶
天恩謹¶
　奏¶
知道了但去嵗四月八月兩次官兵不戢激變熟苖竟¶
隠蔽不奏朕甚爲寒心¶
　　雍正三年二月二十三日貴州提督(臣/)趙坤謹¶
<pb:KR2f0009_WYG_121-7b>¶
　奏恭請¶
皇上聖安¶
朕安爾過於慎重似近柔懦不宜貴州之任調爾進京¶
另有用處¶
　　同日又¶
　奏為欽奉¶
上諭事雍正三年二月初十日准雲貴督(臣/)髙其倬轉¶
　　𫝊¶
<pb:KR2f0009_WYG_121-8a>¶
上諭到(臣臣/)查黔省山髙土瘠苖多民少地之所出不¶
　　敷所需凡官吏之俸工兵馬之餉乾皆仰給於他¶
　　省之協濟賦税有限耗羡無幾員缺不一養廉未¶
　　均是誠不可不有以調劑之也我¶
皇上明無不照恩無不施¶
諭令以通省清查之項為夲省之公用此官民兩利可¶
　　以長久行之而無弊者也其文員官莊耗羡應聽¶
　　督撫臣清查武職官莊(臣/)現在嚴查不容隠占黔¶
<pb:KR2f0009_WYG_121-8b>¶
　　之諸苖惟狆苖㝡為不法而紅苖黒苖之强悍又¶
　　不亞於狆苖倚恃山箐出沒無常搶奪報復習俗¶
　　使然與其有事而𠞰撫孰若未事而籌畫¶
神謨廣運洞悉情形(臣/)荷䝉¶
聖恩職在統率敢不恪恭遵奉嚴飭操練振勵委靡與¶
　　督撫臣籌畫萬全相機圖謀以仰副¶
天心惟是定廣之兇苖阿近等恣肆搶奪協將陳元勲¶
　　於雍正二年春間差委把總周正帶兵擒捕雖拏¶
<pb:KR2f0009_WYG_121-9a>¶
　　獲賊弟阿鈕阿由二人而首賊遁颺傷死兵丁三¶
　　名八月内協將陳元勲又不預先請示自帶兵三¶
　　百名假以遊廵為詞潛至西孟意欲暗擒阿近被¶
　　阿近等知覺放弩拒敵傷死兵丁一十二名捉去¶
　　一名旋亦放出把總周正副將陳元勲雖經咨㕘¶
　　革職而兩次傷兵未曽具奏是(臣/)之罪至(臣/)等㑹¶
　　同三路發兵中路遊擊郭世發楊振夜駐谷藺鉗¶
　　束不嚴以致兵丁失火延燒草房苖民驚疑上山¶
<pb:KR2f0009_WYG_121-9b>¶
　　放弩箭傷兵丁二名實未身死於拏獲兇苖阿近¶
　　時又未將此事逐細明白具奏是(臣/)之罪恭讀¶
諭㫖愧懼無地伏念(臣/)愚昧無知罪戾深積我¶
皇上特頒¶
聖諭誡飭教導¶
髙厚之恩(臣/)即捐糜頂踵亦何能仰報萬一所有欽奉¶
上諭縁由理合繕摺奏¶
聞伏乞¶
<pb:KR2f0009_WYG_121-10a>¶
皇上敕部議處施行謹¶
　奏¶
仐到川省若仍似此優柔徇隠恐爾顔面難以保全也¶
但亦不可生事貪功番夷情形岳鍾琪最所深悉諸凡¶
詢伊照伊指示而行毋得舛悮¶
　　同日又¶
　奏為奏¶
聞事雍正二年十二月二十一日據(臣/)標中軍㕘將呈¶
<pb:KR2f0009_WYG_121-10b>¶
　　報據山京汛防把總報稱安順府屬唐三寨民劉¶
　　忠魁夷民季蜡到汛口稱於十二月十二日三更¶
　　時分被賊燒燬房屋趕去牛隻燒死男女四命受¶
　　傷三名卑弁隨即跟踪追至廣順州屬宗角龍井¶
　　寨地方等情前來(臣/)查宗角龍井一帶山深箐密¶
　　易於藏姦隨經咨移督撫臣㑹飭拏究去後旋經¶
　　撫臣差委安順府知府何經文前往查拏(臣/)以知¶
　　府衙役無幾難以拏獲隨委(臣/)標守備鄔元度帶¶
<pb:KR2f0009_WYG_121-11a>¶
　　弁兵二百四十員名協同前去跟緝兇犯茲於雍¶
　　正三年正月二十二三四七九等日拏獲賊犯季¶
　　麻阿棍阿賣阿任二月初八日追獲贓牛一隻等¶
　　情具報前來尚有未獲逸賊現在緝拏俟獲日聽¶
　　候撫臣審題外所有微(臣/)遣發官兵協同拏賊情¶
　　由理合奏¶
聞謹¶
　奏¶
<pb:KR2f0009_WYG_121-11b>¶
凡事悉如此據實直陳方是若互相欺隠指黒爲白是¶
非莫辨成何局靣耶¶
　　雍正三年十月初七日署理四川提督印務湖廣¶
　　提督(臣/)趙坤謹¶
　奏為奏明事竊(臣/)奉¶
㫖署理四川提督印務抵任之始據署理提標中軍㕘¶
　　將楊玉先呈開巻查前任中軍㕘將阮揚璟欠造¶
　　各項軍装借墊銀并解送西南兩路軍装餉銀雇¶
<pb:KR2f0009_WYG_121-12a>¶
　　騾脚價盤費等項銀共九千三百五十四兩零夲¶
　　年六月内前任㕘將阮揚璟備敘通詳請示經督¶
　　(臣/)岳鍾琪批令在於各標各鎮協營公費糧内認¶
　　還自夲年冬季起至明年夏季止作三季於公費¶
　　糧内分攤清楚等情查此公費糧自提標以及各¶
　　鎮協營共計一千一十分原為各鎮協營一切公¶
　　用之費自軍興以來凡軍務公用亦皆以此資貼¶
　　但(臣/)思川省制兵三萬六百二十名内除打箭爐¶
<pb:KR2f0009_WYG_121-12b>¶
　　口外裏塘巴塘等處駐兵三千一百六十餘名留¶
　　駐西寕兵三百俱尚未撤歸現在革達地方又需¶
　　兵一千五百名輪流駐防再有各員弁所食親丁¶
　　之糧營汛未免單薄若將此一千一十分概行招¶
　　補則經督臣批示原係因公使用恐欠項無著若¶
　　不招補則營汛防守事屬𦂳要(臣/)再四思維請將¶
　　此所存公費糧各招補一半以供差操仍留一半¶
　　俾各標鎮協營漸次完欠亦可漸次添補軍裝似¶
<pb:KR2f0009_WYG_121-13a>¶
　　於營伍公務兩有所益矣伏乞¶
聖恩教導批示遵行謹¶
　奏¶
前事經岳鍾琪面奏朕巳洞悉况周瑛旋任在即爾暫¶
時署理可以不必料理此事俟其復任後將所奏知㑹¶
於伊可也¶
　　同日又¶
　奏為奏¶
<pb:KR2f0009_WYG_121-13b>¶
聞事竊(臣/)接印視事巻查建昌鎮屬之冕山營賊夷刦¶
　　殺一案經督撫臣將遊擊蘇凱以擅起夷釁致滋¶
　　優害¶
　題㕘後將該遊擊調赴成都該遊擊在寓所自刎身¶
　　死亦經督撫臣㑹¶
　題其夷蠻阿租等挾讐科衆肆行刦殺前署提督印¶
　　務撫(臣/)王景灝專委㑹鹽營守備汪雲龍前往宣¶
　　布¶
<pb:KR2f0009_WYG_121-14a>¶
恩威嚴加化誨併勒獻兇首追還人口各縁由在案(臣/)¶
　　隨星差前往催查茲於十月初四日據署冕山營¶
　　遊擊沈國卿㑹鹽營守備汪雲龍各報稱職等委¶
　　建昌河東宣慰司瞿氏越嶲土司嶺安盤前往夷¶
　　穴持示化誨追還男婦三十八名口尚有男婦十¶
　　名口並牛馬財物未經送還兇首亦未獻出等情¶
　　到(臣臣/)復飛咨建昌鎮臣就近㑹同地方文員宣¶
　　布¶
<pb:KR2f0009_WYG_121-14b>¶
皇上威徳俾凜遵¶
王化各安住牧務將人口盡行追還兇犯亦勿得輕縱¶
　　去訖所有前後情節理合奏¶
聞謹¶
　奏¶
此事岳鍾琪巳經備細奏聞伊自有區處料理之策爾¶
尚未熟諳番情且勿輕舉諸凡悉聽岳鍾琪主見而行¶
可也¶
<pb:KR2f0009_WYG_121-15a>¶
　　雍正四年正月二十二日湖廣提督(臣/)趙坤謹¶
　奏為恭謝¶
天恩敬繳¶
硃批事竊(臣/)前奉¶
㫖署理四川提督印務欲將川省公糧一千一十分招¶
　　一半以實營伍留一半以完欠項具摺請¶
訓於雍正三年十二月初一日(臣/)差自京到川(臣/)巳來¶
　　楚二十五日抵(臣/)常徳府新任䝉¶
<pb:KR2f0009_WYG_121-15b>¶
　¶
　¶
　¶
　¶
　¶
　¶
　¶
　奏¶
<pb:KR2f0009_WYG_121-16a>¶
　爾前任黔省之行爲朕甚不取今若仍然以因循爲安¶
　静懈弛爲和平柔善以取恱兵丁姑息以要結屬員而¶
　令其頌已寛厚之徳此等巧術朕深惡之幸汝操守可¶
　取朕因念¶
聖祖所用數十年舊臣所以取汝所長而畧汝所短慎莫¶
　蹈襲故智以爲得計須痛自悛改加意整飭否則恐傷¶
　及汝之顔面可惜一生功名付之流水則噬臍無及矣¶
　亟當勉進於是而革除其非庻不負朕始終成全耆舊¶
<pb:KR2f0009_WYG_121-16b>¶
　之恩誼也毋疑毋執¶
　　　雍正四年二月初一日湖廣提督(臣/)趙坤謹¶
　　奏為奏明事竊查楚省營伍前提(臣/)魏經國料理固¶
　　　屬整飭錢糧亦甚清楚惟是提標五營之旗幟縁¶
　　　楚地蒸濕起黴覺巳舊損又五營鉸鎗手所使之¶
　　　鎗類於線鎗祇可装砂子為打牲之具非摧鋒陷¶
　　　敵之利器也(臣/)標為全省表率専司援𠞰(臣/)荷䝉¶
　皇上殊恩毫無報效願捐俸銀製造五營鉸鎗五百六¶
<pb:KR2f0009_WYG_121-17a>¶
　　十桿大小旗幟三百七十面俾軍容整肅以壯觀¶
　　瞻縁係製造軍器事理理合¶
　奏明伏乞¶
皇上睿鑒謹¶
　奏¶
爾前任貴州時亦有此一奏除此則實心效力言行相¶
符之處未之見也提督闔省戎政在務大體爲要不以¶
靖盜安良甄别賢否賞功懲罪爲已職分之所當爲而¶
<pb:KR2f0009_WYG_121-17b>¶
乃於此瑣屑處孜孜求見賞於朕朕甚不取勉爲之¶
　　同日又¶
　奏為陳情懇¶
恩事竊惟雍正元年正月内(臣/)入覲¶
天顔仰荷¶
隆恩授(臣/)貴州提督又䝉¶
洪慈將(臣/)子趙秉鐸由廕監生擢補貴州提標中軍㕘¶
　　將(臣/)父子受¶
<pb:KR2f0009_WYG_121-18a>¶
恩顯榮逾分乃任黔三年毫無報稱復疊荷¶
寵眷授(臣/)今職¶
皇上之恩天髙地厚(臣/)即捐糜頂踵亦何能仰答萬一¶
　　竊念楚疆勢分兩湖界連八省凡一應兵馬錢糧¶
　　營汛盜案事件繁多皆須細心料理方無貽悮(臣/)¶
　　夲武人年又六十有七矢報之私雖篤而精神氣¶
　　血漸不如前倘於事件稍有貽誤則(臣/)罪難逭是¶
　　以冒昧陳情懇將(臣/)子趙秉鐸¶
<pb:KR2f0009_WYG_121-18b>¶
賞令解任來楚幫(臣/)辦理一應案件並代(臣/)書寫摺奏¶
　　則(臣/)得臂指之資皆¶
聖主格外之賜也為此繕摺¶
　奏懇伏乞¶
皇上睿鑒施行謹¶
　奏¶
據爾奏請已有㫖矣但朕施恩不必無望報之心受朕¶
寵榮當思所以報之之道也其勉爲之慎爲之¶
<pb:KR2f0009_WYG_121-19a>¶
　　雍正四年四月十七日湖廣提督(臣/)趙坤謹¶
　奏為恭謝¶
天恩併繳¶
硃批事竊(臣/)前奏懇將(臣/)子解任來楚幫(臣/)辦事一摺¶
　　奉到¶
硃批(臣/)伏讀¶
天語不勝感激涕零至(臣/)前任貴州奉職無狀復䝉我¶
皇上諄切教導再三提撕(臣/)惟有痛改前非勉其不及¶
<pb:KR2f0009_WYG_121-19b>¶
　　於整飭營伍訓練兵丁鼓舞員弁緝盜安民勸善¶
　　懲惡大體大要處極力遵奉以贖前愆以圖仰報¶
殊恩於萬一也為此繕摺奏¶
　謝併繳¶
硃批伏乞¶
睿鑒謹¶
　奏¶
年紀漸老改過尤爲難事於此須要見透方能遵朕訓¶
<pb:KR2f0009_WYG_121-20a>¶
誨而行莫看作容易徒務口舌虛文究於實際無益也¶
　　同日又¶
　奏為奏明事竊(臣/)訪得長沙協副將李登雲聲名不¶
　　好藉藉人口昔任岳州㕘将時曽被守備謝尚遵¶
　　揭告近任長沙協又被前任都司韓公逺揭告又¶
　　且指稱部費勒索銀兩徇庇員弁一味存私(臣/)因¶
　　事屬已往故未糾㕘然而聲名既巳有玷且又塘¶
　　汛廢弛並不留心經理(臣/)抵任以來見楚省盜竊¶
<pb:KR2f0009_WYG_121-20b>¶
　　繁多屢飭嚴謹塘汛差員分查今據差員禀稱長¶
　　沙協塘汛俱草率完事全不整齊且數塘缺少兵¶
　　丁又稱永州鎮左營遊擊郝賢䕃所屬塘汛煙墩¶
　　瞭樓塘房久經廢壊並未修整該將甚屬溺職永¶
　　州鎮(臣/)陳尚武相去咫尺並不覺察亦有玷統轄¶
　　之職除將副將李登雲遊擊郝賢䕃廢弛塘汛並¶
　　永州鎮臣失於覺察縁由移咨督臣㑹疏¶
　題㕘外理合具摺¶
<pb:KR2f0009_WYG_121-21a>¶
　奏明伏乞¶
皇上睿鑒謹¶
　奏¶
㕘奏甚當但朕知李登雲人頗敏練明白何乃如此作¶
爲陳尚武原屬平常年已老矣其爲人究竟如何猶堪¶
總兵職任否據實更奏以聞¶
　　雍正四年六月初七日湖廣提督(臣/)趙坤謹¶
　奏為恭謝¶
<pb:KR2f0009_WYG_121-21b>¶
天恩敬繳¶
硃批事竊(臣/)差員自京還楚䝉¶
賜紫金離宫蟾酥鹽水各錠一匣扇墜五十枚(臣/)跪迎¶
　　至署㳟設香案望¶
闕謝¶
恩祗領訖伏念(臣/)受逾分之¶
榮毫無涓埃之報私心自問悚歉難安惟有夙夜兢兢¶
　　仰遵¶
<pb:KR2f0009_WYG_121-22a>¶
聖訓整飭營伍操練兵馬振勵所屬員弁俾各盡職守¶
　　以仰答¶
髙厚於萬一耳為此繕摺¶
　奏謝¶
天恩併繳¶
硃批謹¶
　奏¶
覽奏謝知道了能切戒因循罷軟之病凡事據實直奏¶
<pb:KR2f0009_WYG_121-22b>¶
無隠秉公力行圖取後福可也勉之勉之若於此少信¶
不及朕一番保全之恩殊爲可惜耳¶
　　雍正四年七月初一日湖廣提督(臣/)趙坤謹¶
　奏為欽奉¶
上諭事雍正四年六月二十九日䝉兵部劄開奉¶
上諭聞得湖南沅州有姦民余景福辰谿縣有姦民謝¶
　録正沅陵縣有姦民顔正等肆行不法爾等即行文¶
　與總督李成龍提督趙坤令其㑹同商酌務必擒獲¶
<pb:KR2f0009_WYG_121-23a>¶
　不得漏縱姦惡亦不得牽累無辜欽此轉行到(臣臣/)¶
　　於本年三月内准湖南撫(臣/)布蘭泰移咨緝拏前¶
　　來(臣/)當即密行辰沅二協選撥能幹弁兵前往擒¶
　　拏去後今於四月二十九日據辰州協副將魯璵¶
　　呈報要犯顔正巳經差員拏獲押赴湖南撫臣衙¶
　　門審究又於六月二十日據護鎮筸鎮印務副將¶
　　魯璵呈報姦民余景福畏懼自首赴鎮筸衙門投¶
　　到亦解到湖南撫臣衙門聽其審究惟謝録正一¶
<pb:KR2f0009_WYG_121-23b>¶
　　犯尚逃匿不出(臣/)現在嚴飭辰州協遣撥官兵探¶
　　其藏匿何所設法擒拏不得驚擾良善波及無辜¶
　　去後又謹遵¶
諭㫖㑹同督(臣/)李成龍設法緝拏不敢牽累無辜俟獲¶
　　日另摺¶
　奏報外合將巳獲姦民余景福顔正縁由繕摺奏¶
聞謹¶
　奏¶
<pb:KR2f0009_WYG_121-24a>¶
此等事必待朕諭而後設法飭緝可謂稱職之封疆大¶
臣耶要犯謝録正若不能擒獲或被假冒項替恐爾領¶
罪不起也¶
　　雍正四年九月十一日湖廣提督(臣/)趙坤謹¶
　奏為奏¶
聞拏獲姦民事雍正四年九月十一日據辰州協副將¶
　　魯璵禀稱夲月初八日亥時據差緝兵丁王之徳¶
　　王如佑禀稱小的等奉差查拏謝録正今有辰沅¶
<pb:KR2f0009_WYG_121-24b>¶
　　靖道差役二十餘人於九月初八日卯時在漵浦¶
　　縣魚洞芭山亂巖岡将謝録正一家大小男婦一¶
　　十二名口鳥鎗四桿手鎗一桿火藥一桶鐵丸子¶
　　　一包一併拏獲觧赴辰沅靖道衙門特來稟明等¶
　　情到職所有拏獲謝録正縁由合先稟明等因前¶
　　來(臣/)查謝録正係奉¶
㫖緝拏要犯今巳拏獲理合奏¶
聞謹¶
<pb:KR2f0009_WYG_121-25a>¶
　　奏¶
　此犯不獲如何其可但爾前奉朕諄諄飭諭今賊犯仍¶
　就擒於有司差役之手尚何顔具奏耶朕實代爾愧之¶
　¶
　¶
　¶
　¶
　¶
<pb:KR2f0009_WYG_121-25b>¶
　¶
　¶
　¶
　¶
　¶
　¶
　¶
硃批諭㫖卷一百二十一¶
