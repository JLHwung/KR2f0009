# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:18.587979
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷五十九
<pb:KR2f0009_WYG_059-1a>¶
　欽定四庫全書¶
硃批諭㫖巻五十九¶
硃批積善奏摺¶
　　　雍正四年四月二十四日江西按察使(臣/)積善謹¶
　　奏為據實密奏事竊(臣/)一介庸愚荷䝉¶
　皇上特恩超擢江西按察使於雍正三年十一月初十¶
　　　日抵任惟有凛遵¶
　聖訓潔己奉公實心辦事以圗仰報¶
<pb:KR2f0009_WYG_059-1b>¶
　皇恩於萬一(臣/)任事數月以來因江右地方仰荷¶
　¶
　¶
　¶
　　　為之事不敢妄瀆¶
　天聽兹於本年四月二十二日據九江府知府李敬熙¶
　　　詳報府屬徳安縣知縣蕭彬虧空雍正二年丁地¶
　　　屯銀共四千三百九十餘兩是日又據蕭彬掲報¶
<pb:KR2f0009_WYG_059-2a>¶
　　驛鹽道孫蘭苾貪婪殘刻毎年受鹽規三萬餘兩¶
　　又侵欺水驛船料數千兩康熙六十一年七月初¶
　　一日孫蘭苾代蕭彬挽回被掲虧空得彬銀一千¶
　　五百兩雍正元年九月間孫蘭苾赴驛驗馬又借¶
　　廢弛驛遞名色詐銀八百兩節禮在外蕭彬又掲¶
　　知府李敬熙共得過伊賀禮並借貸嚇詐銀五百¶
　　兩(臣/)隨即轉詳督撫臣聽候查㕘矣李敬熙到任¶
　　甫兩月其賢否未能深知孫蘭苾到任六載平日¶
<pb:KR2f0009_WYG_059-2b>¶
　　使酒任性操守原屬平常理合恭繕密摺據實奏¶
聞謹¶
　奏¶
孫蘭苾之褒貶紛紛不一有人奏伊居官甚優即裴&KR0973;¶
度亦曽保舉過又有人奏伊前於開封任内貪饕更有¶
奏伊辦事才調好性情急躁者凡事日久論定真偽自¶
辨目前朕亦難定其是非也¶
朕觀爾為人頗屬聰明自用朕前巳面諭過凡人除秉¶
<pb:KR2f0009_WYG_059-3a>¶
彞之良天道誠心可倚可信外其餘但有所恃未有不¶
喫虧者倘信不及朕諭試行看至得便宜及喫虧時方¶
識斯言之不誣也朕每觀内外大小臣工於朕之訓諭¶
信得及一分者即有一分福信不及一分者即造一分¶
孽歴歴不爽留心驗之可也惟宜操存誠實二字要緊¶
能與不能闗汝一生福孽可不勉乎¶
　　雍正四年十二月初七日江西按察使(臣/)積善謹¶
　奏為據實奏¶
<pb:KR2f0009_WYG_059-3b>¶
聞事竊本年十二月初五日據贛州府知府孔傳熹禀¶
　　據長寧縣知縣蔡賓興禀稱十月十三日有縣民¶
　　鍾巨承首告武生陳上任於十月初九日給偽劄¶
　　一紙與看被獲來首知縣即拏陳上任審訊堅供¶
　　鍾巨承挾仇揑䧟覆訊巨承先後口供總屬矛盾¶
　　及加夾訊供稱因上任屢次辱罵挾仇用錢三百¶
　　文託不識姓名人做就此劄經投地隣詐害不遂¶
　　故來出首知縣因其供吐閃爍究訊做劄之人的¶
<pb:KR2f0009_WYG_059-4a>¶
　　確姓名巨承又供鍾柱所寫正在提訊間鍾巨承¶
　　於十一月初三日自用縳腰錢串縊死監内知縣¶
　　驗係自縊隨令屍弟鍾有承領埋迨提到鍾柱研¶
　　訊供屬妄扳等情禀府轉禀并接贛南道(臣/)王世¶
　　繩札同前由(臣/)查知府知縣雖俱稱鍾巨承之出¶
　　首似屬荒唐正犯畏罪自盡無從再究將陳上任¶
　　等保釋偽劄銷燬以省拖累但此案發覺總未據¶
　　將前事通詳解審偽劄亦未呈驗遽禀銷燬要犯¶
<pb:KR2f0009_WYG_059-4b>¶
　　巨承又即監斃有無根株未浄冀圗率結滅口致¶
　　死别情均未可定(臣/)除現在轉報督撫臣并摘提¶
　　應質人犯及禁卒屍親人等解省審明確情另詳¶
　　督撫臣具¶
　題外事闗地方出首偽劄(臣/)不敢扶隠率結相應據¶
　　實奏¶
聞謹¶
　奏¶
<pb:KR2f0009_WYG_059-5a>¶
據奏誣首偽劄挾仇揑䧟此等事須審觀其情形及出¶
首者之來歴更加細心訪查庶或不致寃抑若因些須¶
口角細故形渉疑似遂嚴行根究未免拖累株連反令¶
姦惡之徒得以逞志則地方不勝其煩擾矣凡百以得¶
中合理為妥一不明非過則不及也於斷獄尤難¶
　　雍正五年四月十一日江西按察使(臣/)積善謹¶
　奏為據實密奏事竊南昌縣知縣陸綱於雍正五年¶
　　二月二十四日拏獲廣裕當舖内許四屏許以宗¶
<pb:KR2f0009_WYG_059-5b>¶
　　等賭博六犯研訊供認乃知縣陸綱議罰該犯等¶
　　名下共米一千二百石詳報署巡撫及(臣/)衙門(臣/)¶
　　以賭博定例當遵何得曲法縱姦隨批令南昌府¶
　　提審招解去後因知府懸缺未據審詳傳聞此事¶
　　署撫(臣/)邁柱巳經批結共罰米一百二十石徑行¶
　　該縣將人犯釋放又聞案犯係開當富家費去夤¶
　　縁銀兩甚多紛紛傳説(臣/)正在確切訪查間閏三¶
　　月二十七日奉署撫(臣/)邁柱面諭賭博一事聞有¶
<pb:KR2f0009_WYG_059-6a>¶
　　棍徒撞騙該司審明速覆(臣/)當即傳同署府訊據¶
　　賭犯許以宗過付羅秉瀛僉供經原任清江縣汪¶
　　梴説合付與知縣陸綱銀五百兩等情當將陸綱¶
　　汪梴職名通掲經署撫(臣/)邁柱¶
　題㕘後將(臣/)原詳發還令照疏稿換詳單催迫切(臣/)¶
　　照稿繕送在案四月初四日提到汪梴(臣/)又嚴加¶
　　細鞫據羅秉瀛供我因當裏犯事央汪梴去向陸¶
　　綱求情汪梴説要銀六千兩方可無事我們付銀¶
<pb:KR2f0009_WYG_059-6b>¶
　　五千七百兩金二錠人參一觔汪梴説上下衙門¶
　　一總包管無事等語訊據陸綱供汪梴來求我將¶
　　賭博一事免詳從寛發落我因定例森嚴不敢允¶
　　他汪梴説我不求你另尋門路後來邁大人批詳¶
　　下縣我告知汪梴時他説我巳先曉得了他如何¶
　　撞騙之處只求嚴審汪梴等語訊據汪梴供廣裕¶
　　當犯了賭博羅秉瀛願出重費求我向陸綱説情¶
　　我不合向伊求寛代謀我得銀一千六百兩餘銀¶
<pb:KR2f0009_WYG_059-7a>¶
　　現存省城同姓墨店内等語(臣/)隨委新建縣前徃¶
　　墨店内起出原封贓銀一千二百五十兩并於汪¶
　　梴寓内起獲金二錠驗明貯庫訖至究其是何門¶
　　路如何營幹餘銀作何朋分全贓現存何處再四¶
　　窮詰因汪梴陸綱自恃尚未奉¶
㫖革職難以刑訊不肯罄吐實情除現在分提案犯執¶
　　法窮究務得實情另容密¶
　奏外所有起獲原贓并(臣/)續審出情節合即先行奏¶
<pb:KR2f0009_WYG_059-7b>¶
聞其知縣初詳署撫(臣/)邁柱批語及兩次催换來單合¶
　　併繕摺恭呈¶
御覽謹¶
　奏¶
邁柱現在江西此等事爾即少有不公朕信邁柱亦斷¶
不至瞻狥若伊赴楚後伊都立接任朕則不敢言信矣¶
聽訟之道果得實據即當從嚴毋令疎縱稍有不真即¶
當從寛毋使拖累如此聽斷何有枉濫邁柱之心與朕¶
<pb:KR2f0009_WYG_059-8a>¶
意同但固執己見粉飾前非皆懐私自便以私滅公之¶
人也¶
　　同日又¶
　奏為據實囬奏事竊(臣/)前因贛州府長寜縣民鍾巨¶
　　承首告武生陳上任偽劄一事繕摺奏¶
聞奉到¶
硃批諭㫖(臣/)跪讀之下仰見¶
皇上至聖至明無事不協於大中至正(臣/)仰荷¶
<pb:KR2f0009_WYG_059-8b>¶
聖訓周詳敢不欽承㒺斁(臣/)先經檄府提犯解省訊據¶
　　陳上任供鍾巨承為伊弟陳熙賓雇工素行不端¶
　　上任屢加責罵巨承懐恨揑劄陷害等語密訊餘¶
　　犯僉供上任忠厚守法巨承素行匪僻巨承懼誣¶
　　自縊禁卒審無凌虐滅口别情(臣/)當將無干之人¶
　　即行省釋惟查巨承活口供出代寫之鍾柱比對¶
　　筆跡不符是必另有造寫偽札之要犯難容漏網¶
　　密令該縣多方躧緝催據長寜縣報稱查有鐘柱¶
<pb:KR2f0009_WYG_059-9a>¶
　　之子弟屢徃鍾年也家打閙口稱年也與巨承做¶
　　事寃害我家等語隨弋獲年也詳解前來(臣/)訊據¶
　　鍾年也供我堂兄鍾巨承上年九月初二日向我¶
　　説與陳上任有仇要陷害報復買白紬一塊寫一¶
　　張假劄去訛詐他詐得銀來分給我就照他口裏¶
　　念的寫了敕賜大將軍陳上任松一品等字巨承¶
　　拏去嚇詐上任是實等語(臣/)令當堂書寫與原起¶
　　偽劄筆跡脗合此案實情巳得餘犯亦俱質訊明¶
<pb:KR2f0009_WYG_059-9b>¶
　¶
　¶
　　餘犯依律擬杖現在招解署撫臣審定照例結案¶
　　理合據實囬¶
　奏再查江省自二月以來時雨霑足早禾遍蒔米價¶
　　因隣省搬運甚多不能平減每石一兩以及一兩¶
　　一二錢不等幸今菜麥登場民間得此接濟無虞¶
　　乏食合併奏¶
<pb:KR2f0009_WYG_059-10a>¶
聞謹¶
　奏¶
覽¶
　　同日又¶
　奏為據實密奏事竊(臣/)欽䝉¶
聖諭隨同吏部右侍郎(臣/)邁柱察審原任徳安縣知縣¶
　　蕭彬互掲驛鹽道孫蘭苾等詐贓一事巳同邁柱¶
　　具¶
<pb:KR2f0009_WYG_059-10b>¶
　題在案因内有扣剋紅號船工食一欵(臣/)復加細查¶
　　驛鹽道檔案江西額設紅號船共三百三十八隻¶
　　每年支給水手工食修船工料約共銀一萬六七¶
　　千兩以供徃來差使之用但查歴年奏銷册其額¶
　　設之船應付勘合火牌者毎年不過二三十隻餘¶
　　船皆為督撫司道徃來撥用非正差可比伏思¶
　國家設如許官船三年小修五年大修十年拆造歳¶
　　費帑金一萬六七千兩僅止用船數十隻其餘或¶
<pb:KR2f0009_WYG_059-11a>¶
　　　充官員私用或經年累月灣泊河干徒供風雨摧¶
　　　殘似屬虛糜¶
　　國帑以(臣/)愚見似應奏請¶
　聖裁飭令督撫確議應酌留若干船以應正差嗣後如¶
　　　無勘合火牌者即照擅騎驛馬例治罪應裁汰若¶
　　　干船或撥充他省作何使用或照原價之多寡船¶
　　　身之新舊確估變價解部則官船不致濫設錢糧¶
　　　不致虚糜矣為此繕摺奏¶
<pb:KR2f0009_WYG_059-11b>¶
　聞謹¶
　　奏¶
　爾既謂宜裁汰此項船隻即應呈詳該撫邁柱伊都立¶
　酌定何用奏朕爾意惟恐行此好事不為朕所知耶或¶
　恐督撫占奪爾之功績耶似此但圗益己而為公之心¶
　不純何能造就冀成大器試看邁柱只知有國而不知¶
　有家有身¶
上天曽虧負之耶抑朕不嘉賞其勞績耶器量如斯小哉¶
<pb:KR2f0009_WYG_059-12a>¶
　¶
　¶
　¶
　¶
　¶
　¶
　¶
　¶
<pb:KR2f0009_WYG_059-12b>¶
　¶
　¶
　¶
　¶
　¶
　¶
　¶
硃批諭㫖巻五十九¶
