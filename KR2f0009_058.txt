# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:18.566859
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷五十八
<pb:KR2f0009_WYG_058-1a>¶
　欽定四庫全書¶
硃批諭㫖巻五十八¶
硃批郭朝祚奏摺¶
　　　雍正七年閏七月二十一日湖南按察使(臣/)郭朝¶
　　　祚謹¶
　　奏為遵¶
　㫖囬奏事雍正七年閏七月十九日奉湖南巡撫(臣/)王¶
　　　國棟傳¶
<pb:KR2f0009_WYG_058-1b>¶
　㫖聞按察司郭朝祚一味柔善因循沽買名譽朕許兩¶
　　司俱得摺奏從未見伊將所聞所見據實上陳以盡¶
　　臣子之心惟以茍且塞責迎奉上司為得計觀伊志¶
　　趣似欲仍學伊父當日積年老練巧詐鑽營以為一¶
　　生安享子孫受用之光景殊不知大謬矣爾傳諭令¶
　　伊學趙𢎞恩行事若不肯悛改如夢醒醉覺洗滌肺¶
　　腸恐一旦禍及身家將伊父從前欺詐負國婪贓不¶
　　法處逐一發擿時莫謂朕不敎而加之處分也諭伊¶
<pb:KR2f0009_WYG_058-2a>¶
　深思朕拔擢之恩為伊父蓋愆之道今此訓諭之㫖¶
　並伊自身所立之志反覆揣量是非利害輕重大小¶
　而為之可也明白向伊傳㫖令其差人來京到大學¶
　士張廷玉處轉奏等因欽此欽遵(臣/)即望¶
闕叩頭祗聆訖伏念(臣/)至微至賤䝉¶
聖主不次超擢五年之内自知府歴陞臬司皆荷¶
特恩雖肝腦塗地難以報稱若稍有沽名釣譽迎奉上¶
　　司茍且塞責之處不特有負¶
<pb:KR2f0009_WYG_058-2b>¶
　¶
　¶
　¶
㫖摺奏皆係謹密遵奉此時(臣/)尚在道府之任未奉通¶
　　行知照至雍正六年十二月初一日到按察使任¶
　　(臣/)智識短淺以為兩司必須特奉¶
諭㫖方可摺奏(臣/)以未經奉¶
㫖不敢冒昧具奏今荷¶
<pb:KR2f0009_WYG_058-3a>¶
聖恩命巡撫(臣/)王國棟傳¶
㫖令(臣/)差人到大學士張廷玉處轉奏跪聆之下感激¶
　　涕零惶恐無地竊思(臣/)屢䝉¶
聖主擢用之恩并念為(臣/)父蓋愆之道今此¶
訓諭之㫖(臣/)自身所立之志清夜捫心自問汗流浹背¶
　　實無地以自容伏讀¶
諭㫖如夢醒醉覺惟有凛遵¶
聖諭奮發悛改洗滌肺腸竭盡駑鈍凡有見聞即據實¶
<pb:KR2f0009_WYG_058-3b>¶
　　陳奏學趙𢎞恩之做官實心辦事以仰報¶
髙厚洪恩於萬一耳理合遵¶
㫖恭繕奏摺差家人馳赴大學士張廷玉處轉奏伏乞¶
聖主睿鑒施行謹¶
　奏¶
世間禍福榮辱靡常惟人自取而巳所謂自取者在行¶
不在言也豈可徒以紙上一篇語言文字而欲聳動朕¶
之耳目耶觀汝湖南雨𤾉年歳汝等大員刑政之得失¶
<pb:KR2f0009_WYG_058-4a>¶
　吏治之優劣不問可知¶
上天所嘉者惟公與誠所棄者惟私與偽能知¶
天道斯克盡人道天下未有克盡人道而猶慮獲罪於君¶
　上之理為人臣者要須見理明立本固若大本不立而¶
　惟於枝葉上施為不肯為國致身任勞任怨一味巧猾¶
　譎詐冀幸保全功名身家豈可得乎更有將國法王綱¶
　藉為積隂功之具假公濟私如汝父一流不明大體不¶
　學無術之姦猾老吏軰種種謬論悉不可為訓亟宜敬¶
<pb:KR2f0009_WYG_058-4b>¶
　慎秉公實力報效以期克盡人道庶無忝厥職不然朕¶
　諄諄屢諭付之流水違訓之罪必不汝貸汝能當否嗣¶
　後倘仍不洗心滌慮奮勉自新猶循故智以為老成穏¶
　當執定庸愚謬論奉為龜鑑牢不可破至噬臍無及時¶
　追思今此之恩諭晚矣¶
　¶
　¶
硃批諭㫖巻五十八¶
