# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:19.682056
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百三
<pb:KR2f0009_WYG_103-1a>¶
　欽定四庫全書¶
硃批諭㫖巻一百三¶
硃批袁立相奏摺¶
　　　雍正元年六月二十五日山西太原總兵官(臣/)袁¶
　　　立相謹¶
　　奏為恭領¶
　聖訓叩謝¶
　天恩事雍正元年五月二十一日兵部筆帖式巴雅爾¶
<pb:KR2f0009_WYG_103-1b>¶
　　　圗齎到¶
　聖訓十冊頒賜總兵㕘遊等官到(臣臣/)即率同城各官¶
　　　郊迎至署恭設香案叩頭祗領捧讀之下仰見我¶
　皇上訓誨周詳使愚魯武臣咸知遵守曲全矜宥無所¶
　　　不至随將齎到¶
　聖訓分頒各營去後兹節據各營㕘遊等官具文囘報¶
　　　奉到¶
　聖訓日期并頂感遵守緣由前來理合繕摺叩謝¶
<pb:KR2f0009_WYG_103-2a>¶
　天恩謹¶
　　奏¶
　知道了¶
　爾請發遊擊一摺已交該部諭令揀選優者發往所請¶
　甚是¶
　　　雍正元年六月二十八日山西太原總兵官(臣/)袁¶
　　　立相謹¶
　　奏為叩請¶
<pb:KR2f0009_WYG_103-2b>¶
　聖安事雍正元年六月二十五日頒¶
大行仁夀皇太后遺誥到(臣臣/)即率同城各官郊迎至署¶
　　　跪接之下俯伏涕零五内摧裂仰惟¶
　聖主前當¶
聖祖仁皇帝升遐之時孝思純篤哀毁過情今又遇¶
皇太后大故悲切逾常伏念¶
　聖躬為¶
　社稷蒼生所倚賴叩乞少節哀思勉加保護以慰天下¶
<pb:KR2f0009_WYG_103-3a>¶
　　　臣民之心抑(臣/)更有請者(臣/)受¶
　恩深重逾於常格今¶
皇太后龍馭上升分應趨謁¶
梓宫泥首哭泣以盡私衷緣身膺軍旅重任不敢冒昧伏¶
　　　乞¶
　皇上准(臣/)單騎入京庶(臣/)殷殷依戀之私得以稍釋為¶
　　　此繕摺叩請¶
　聖安伏候¶
<pb:KR2f0009_WYG_103-3b>¶
　敕㫖謹¶
　　奏¶
　不必來京爾初到任正在整理地方諸務豈可擅離職¶
　守所奏知道了¶
　　　雍正元年七月十一日山西太原總兵官(臣/)袁立¶
　　　相謹¶
　　奏為奏¶
　聞事竊(臣/)准撫(臣/)諾岷移咨内開特奉¶
<pb:KR2f0009_WYG_103-4a>¶
　恩綸以現在平陽等處米價尚貴恐兵丁錢糧不敷用¶
　　　度¶
　命撫臣同(臣/)查明前項所借銀兩如係實欠在兵即暫¶
　　　停扣還俟秋成之後再行補扣(臣/)随轉行各營欽¶
　　　遵去後各營兵丁一聞¶
　皇上恩㫖無不歡忻頂戴俱各望¶
　闕叩頭謝¶
　恩并懇轉詳代¶
<pb:KR2f0009_WYG_103-4b>¶
　　奏前來除將實欠在兵并衆兵懇請代謝¶
　天恩緣由咨移撫(臣/)諾岷具疏外伏惟我¶
　皇上仁恩育物無所不至因山西米價昻貴時厪¶
　聖懐前者¶
　遣官賑濟俾黎民無致失所兹復將兵丁借欠銀兩寛¶
　　　期扣還¶
　聖恩優渥上感¶
天和現今雨暘時若秋禾暢茂(臣/)細查各郡田畝均勝往¶
<pb:KR2f0009_WYG_103-5a>¶
　　年豐收可望闔省兵民皆仰頌¶
聖主厚澤深仁歡呼靡既為此繕摺謹¶
　奏¶
知道了晉省數年以來兵民甚苦湏賴爾等文武大員¶
曲加體恤必令各得其所方不負朕之委任也勉之¶
　　雍正元年九月二十一日山西太原總兵官(臣/)袁¶
　　立相謹¶
　奏為奏¶
<pb:KR2f0009_WYG_103-5b>¶
聞事竊查晉省自六月初二日得雨之後甘霖屢沛禾¶
　　黍盈疇今值秋成(臣/)即各處查㸔其間地土雖分¶
　　肥瘠而通省均屬豐收萬姓盈寜歡呼徧野兹據¶
　　農民呈送雙岐穀穗到(臣臣/)不勝歡忭踴躍見萬¶
　　民康阜之休實我¶
皇上聖徳昭格之所致也為此繕摺奏¶
聞謹¶
　奏¶
<pb:KR2f0009_WYG_103-6a>¶
　據奏秋成豐稔知道了全在爾等封疆文武大臣安輯¶
　兵民有以感召¶
天和自必年年獲䝉¶
上蒼之垂佑也¶
　　　雍正元年十一月初一日山西太原總兵官(臣/)袁¶
　　　立相謹¶
　　奏為遵¶
　㫖保舉能員以資臂指事竊(臣/)䝉¶
<pb:KR2f0009_WYG_103-6b>¶
　恩調補山西太原總兵官趨赴¶
　闕廷叩謝¶
　天恩跪請¶
　聖訓之時面奏¶
　皇上太原非題補地方若有才能官員容(臣/)保舉䝉我¶
　皇上面諭如有好官具摺保奏并將合例與否之處摺¶
　　内聲明欽此仰見我¶
　皇上立賢無方之至意今有(臣/)屬蒲州營遊撃缺員例¶
<pb:KR2f0009_WYG_103-7a>¶
　　應聽候部推但查蒲州一營地接陜豫山多險峻¶
　　抑且土俗人情頗稱狡悍非久任晉地熟習之員¶
　　不克勝任今有(臣/)標左營中軍守備張起雲平陽¶
　　營中軍守備桂棲鳳蒲州營中軍守僃茅典此三¶
　　員者俱各才技優長熟習風土均堪補授蒲州營¶
　　遊擊查守僃張起雲桂棲鳳原籍山西均係由千¶
　　把¶
　題補守備之員今(臣/)保奏與例不符謹遵¶
<pb:KR2f0009_WYG_103-7b>¶
㫖聲明除給文各弁赴部聽候引¶
見外理合繕摺請¶
㫖謹¶
　奏¶
蒲州營員缺朕已諭部停推爾與撫臣諾岷㑹同酌定¶
一員援㫖具本題奏可也¶
　　雍正二年正月初九日山西太原總兵官(臣/)袁立¶
　　相謹¶
<pb:KR2f0009_WYG_103-8a>¶
　奏為恭繳¶
上諭事竊(臣/)前因蒲州營遊撃一缺地方緊要將守僃¶
　　張起雲桂棲鳯茅典具摺保¶
　奏給咨赴部引¶
見奉到¶
硃批諭㫖(臣/)隨咨明撫臣俟守僃張起雲等回平咨送¶
　　揀選今於雍正二年正月初七日䝉兵部劄付内¶
　　開奉¶
<pb:KR2f0009_WYG_103-8b>¶
㫖著茅典補放此三人俱去得著行文該處欽此欽遵¶
　　劄付到(臣/)所有¶
硃批諭㫖理合恭繳謹¶
　奏¶
所奏知道了自爾到任以來雖無甚大不好處總未聞¶
有與地方營伍興利除弊之好聲名若只如此庸庸碌¶
碌豈不大失朕用人之意耶勉之¶
　　雍正二年三月十六日山西太原總兵官(臣/)袁立¶
<pb:KR2f0009_WYG_103-9a>¶
　　相謹¶
　奏為據實奏¶
聞事竊(臣/)屬各營自康熙四十二年前鎮(臣/)馬見伯任¶
　　内存留公費糧三百零八分以為大小二十八營¶
　　一切應辦公事及各項修補軍械旗幟之用該(臣/)¶
　　看得此項空糧雖向為各營公費但未經奏¶
聞實屬虚冒(臣/)随嚴飭各營即行招募今已募補過二¶
　　百四十八分查各營一切軍器等物去年俱已修¶
<pb:KR2f0009_WYG_103-9b>¶
　　製齊僃至於鑼鍋帳房亦無庸每年修理惟火藥¶
　　鉛彈二項乃各營春秋操演必需之物費無所出¶
　　尚有未補名糧六十分應否留作火藥鉛彈之用¶
　　(臣/)未敢擅定伏乞¶
皇上睿裁遵行謹¶
　奏¶
爾等未嘗學問之人料理事務非過則不及此事與撫¶
臣諾岷商定一同具奏諾岷非尋常庸碌之人爾宜事¶
<pb:KR2f0009_WYG_103-10a>¶
事虚心與伊斟酌而行可保不至錯謬若但勉順朕㫖¶
貌恭而心不服仍屬無益爾等共事一方若辦理妥協¶
彼此有益湏文武一體虚已服善方為同寅和衷之道¶
古人尚有以能問於不能者何況才識逺過於已者乎¶
爾若心悦誠服則遵㫖而行倘或不願朕亦不相強也¶
特諭¶
　　雍正二年四月二十二日山西太原總兵官(臣/)袁¶
　　立相謹¶
<pb:KR2f0009_WYG_103-10b>¶
　奏為奏¶
聞事竊(臣/)於本年三月二十八日自平陽起程由潞澤¶
　　沁州權店遼州和順盂夀樂平太原交城靖安汾¶
　　州石樓靈石等營查點馬歩兵丁衣帽什物旗幟¶
　　俱屬鮮明齊全操演鎗礮技藝可有五六分内雖¶
　　有生疎者再有年餘俱可純熟查騐存營盔甲鍋¶
　　帳鍬斧水袋風匣火藥鉛彈一切行營器具俱各¶
　　齊僃再各營俱係防汛應差兵丁並無老弱充數¶
<pb:KR2f0009_WYG_103-11a>¶
　　至於各官隨丁(臣/)前准撫臣移文俱照¶
　題定盛京烏喇等處之例定額餘俱挑選精壮補足¶
　　(臣/)點兵至太原撫臣留(臣/)看撫標太原三營演陣¶
　　先後進退有紀有律甚得訓練之法(臣/)於四月十¶
　　九日回署俟秋收之後(臣/)再往西南各路查點今¶
　　將查點過東北路兵馬緣由先行¶
　奏明謹¶
　奏¶
<pb:KR2f0009_WYG_103-11b>¶
如果言與行符有何可諭勉力為之朕自能照悉也¶
　　雍正二年閏四月二十四日山西太原總兵官(臣/)¶
　　袁立相謹¶
　奏為叩謝¶
天恩事竊(臣/)前因清理營伍¶
　奏請留公費糧六十分一摺奉到¶
皇上硃批(臣/)捧讀之下感激彌深隨叩頭恭謝¶
天恩遵即差員㑹商撫臣謹將㑹商酌定緣由公同具¶
<pb:KR2f0009_WYG_103-12a>¶
　　摺請¶
㫖遵行外伏念(臣/)生長邉方愚魯無似荷䝉¶
聖主擢任封疆祗因才識短淺實非過則不及仰承¶
聖訓指示令(臣/)事事與撫臣商酌庶幾不致錯謬(臣/)惟¶
　　凛遵¶
諭㫖虚已和衷悉心商酌以仰副¶
聖主諄諄垂訓之至意也為此具摺¶
　奏謝謹¶
<pb:KR2f0009_WYG_103-12b>¶
　奏¶
知道了凡百處内外如一心口相應方驗自修之實¶
　　同日又¶
　奏為請¶
㫖事竊(臣/)前摺¶
　奏請留公費糧六十分以為鎗礮火藥之用¶
皇上硃批與廵撫諾岷商定具奏欽此(臣/)即差官㑹商¶
　　撫(臣/)諾岷今(臣/)等㑹同酌議得太原鎮屬衙署共¶
<pb:KR2f0009_WYG_103-13a>¶
　　八十處其旗幟盔甲鑼鍋帳房以及汛防窩鋪并¶
　　每年春秋更換伏路黄旗現今雖已齊僃但年年¶
　　不無修補且凡奏銷造冊等項均有費用若不稍¶
　　留有餘以備用恐各營將弁又滋借端扣剋之弊¶
　　反為不便(臣/)等愚意除留僃鎗礮火藥六十分空¶
　　糧之外再留六十分以為各營添修軍裝器具奏¶
　　銷冊籍等項不時之需年終將動過銀兩欵項數¶
　　目具摺奏¶
<pb:KR2f0009_WYG_103-13b>¶
聞庶將僃無端可借而扣剋之弊可杜矣如是試行一¶
　　年應否損益再行據實¶
　奏請是否允協伏乞¶
皇上批示遵行謹¶
　奏¶
總在爾秉公酌理料理合宜耳所奏知道了¶
　　雍正三年六月初一日山西太原總兵官(臣/)袁立¶
　　相謹¶
<pb:KR2f0009_WYG_103-14a>¶
　奏為奏¶
聞事竊(臣/)與前撫(臣/)諾岷公同㑹商除留演放鎗礮製¶
　　僃火藥鉛彈空糧六十分外再留公費糧六十分¶
　　以為添修軍裝器具奏銷造冊等費試行一年應¶
　　否損益再行據實¶
　¶
　¶
　¶
<pb:KR2f0009_WYG_103-14b>¶
　¶
　¶
　　據此(臣/)查各營共計餘剰火藥一千九十斤四兩¶
　　鉛彈大小五百九十八箇(臣/)俱飭令各營存貯如¶
　　此每年積貯倘有應用之處於營伍大有裨益又¶
　　據該署中軍報稱再留添修軍裝公費糧六十分¶
　　自雍正二年六月起至今年五月止一年已滿陸¶
　　續收補至五月方全只收過銀四百八十四兩三¶
<pb:KR2f0009_WYG_103-15a>¶
　　錢零并造過數目清冊造送到(臣/)據此(臣/)查冊内¶
　　陸續收補每月有收二三分四五分不等只收過¶
　　銀四百八十四兩三錢零查(臣/)前奏請將此項銀¶
　　兩打造子母礮二十位共使銀五百二十五兩三¶
　　錢五分除將公費糧使用訖尚不敷銀四十一兩¶
　¶
　¶
　　銀八百一十四兩二錢零(臣/)按大小各營兵數酌¶
<pb:KR2f0009_WYG_103-15b>¶
　　定分給以備公用外(臣/)留銀二百兩以備修理衙¶
　　署一切公事之費似無不敷之虞其火藥鉛彈各¶
　　營亦有餘剰飭令加謹收貯伏候¶
命下之日以便備造清冊每年報部存案為此繕摺分¶
　　析奏¶
聞謹¶
　奏¶
報部自應報部若以奉㫖用空糧製辦等語具文則成¶
<pb:KR2f0009_WYG_103-16a>¶
千古笑談矣¶
　　雍正五年八月初七日山西太原總兵官(臣/)袁立¶
　　相謹¶
　奏為奏¶
聞事竊(臣/)前因澤州地方有匪人聚衆一案業於據報¶
　　之初即行奏¶
聞外(臣/)隨飛檄潞澤營㕘將張茂帶兵一百名駐劄澤¶
　　州協同地方印捕各官緝拏今已陸續獲解犯人¶
<pb:KR2f0009_WYG_103-16b>¶
　　焦明山等三十六名聽候¶
欽差同布按二司嚴審外尚有在逃未獲犯人楊副將¶
　　等一十二名現今澤州多添捕役同汛兵協同緝¶
　　拏兹據潞澤營㕘將張茂呈報已逃之犯現在協¶
　　力擒拏澤州地方委係安静查潞安存城兵丁無¶
　　幾況今正在秋操之時請將撥澤駐防之兵四十¶
　　名仍留駐澤州其餘帶回操練等因到(臣/)該(臣/)查¶
　　得現今澤州地方雖係安静但遽將潞澤營叅將¶
<pb:KR2f0009_WYG_103-17a>¶
　　并所帶之兵令回本營則止留原駐之兵十名并¶
　　(臣/)於本年三月間㑹¶
　題撥澤之兵四十名共兵五十名把總一員當地方¶
　　有事之餘恐尚不足以資彈壓(臣/)為地方起見仍¶
　　懇¶
皇上洪恩或照(臣/)原¶
　題案内將潞澤營中軍守備移駐澤州仍將東塢西¶
　　塢嶺營各撥兵十名協濟澤州或另設守備一員¶
<pb:KR2f0009_WYG_103-17b>¶
　　量添馬歩守兵三四十名於地方更有裨益伏候¶
皇上睿裁¶
批示遵行謹¶
　奏¶
自必因爾措置不協所以部議不准如果見得透信得¶
真何妨據情再題但不必因此小事遂張大其詞耳至¶
潞澤營原屬緊要守備即係中軍何又分作兩事若必¶
應添設或移駐或添員均非摺奏可了之事朕未洞悉¶
<pb:KR2f0009_WYG_103-18a>¶
情形如何遽立主見耶¶
　　雍正六年三月初十日山西太原總兵官(臣/)袁立¶
　　相謹¶
　奏為密奏事竊(臣/)據蒲州協副將薛鳯翼呈為禀報¶
　　事雍正六年三月初五日本職聞得蒲州崔知州¶
　　絳州萬知州在臨晉縣緝拏脱逃監犯張臣等一¶
　　案本職即差中軍守備帶兵赴縣暗中彈壓今據¶
　　該備禀稱據駐防臨晉縣把總禀稱本月初五日¶
<pb:KR2f0009_WYG_103-18b>¶
　　有蒲州崔知州帶領衙役壮丁前赴張村查拏師¶
　　刑絳州萬知州帶領衙役壮丁前赴角杯村查拏¶
　　張臣署臨晉縣杜知縣帶領衙役壮丁前赴昝村¶
　　查拏樊中花張村昝村聚集少壮數百餘人各執¶
　　鳥鎗刀棍逞兇拒捕殺傷衙役壯丁其角杯村張¶
　　臣雖未拏獲亦未拒捕等情到職擬合詳報據此¶
　　(臣/)即飛檄(臣/)標左營遊撃胡海帶馬歩兵丁三百¶
　　名前赴蒲州臨晉縣地方㑹同蒲協官兵相機嚴¶
<pb:KR2f0009_WYG_103-19a>¶
　　拏拒捕各犯外(臣/)思地方一有事故武弁固有㑹¶
　　緝之責但文員每以武弁粗率無知必須聽其指¶
　　示即間有才畧出衆自立主見者又輒蹈文武不¶
　　和之咎所以地方公務毎致躭延今臨晉姦民拒¶
　　捕殺傷衙役壯丁(臣/)以地方緊要雖經飛咨撫臣¶
　　去後然不及接准撫臣回咨立即調遣官兵前往¶
　　相機嚴拏倘官兵一至如再似前抗拒勢不得不¶
　　為相機𠞰捕如果悔罪畏法即可嚴拏首犯諭解¶
<pb:KR2f0009_WYG_103-19b>¶
　　附和人等俟拏獲各犯之日另摺再¶
　奏外謹此繕摺奏¶
聞謹¶
　奏¶
據石麟已奏過所奏知道了詳慎為之萬不可濫及無¶
辜尤不可姑息隠諱於二村之四達路口當嚴防其兔¶
脱莫令一人逺颺¶
　　雍正六年三月十六日山西太原總兵官(臣/)袁立¶
<pb:KR2f0009_WYG_103-20a>¶
　　相謹¶
　奏為宻奏事雍正六年三月初十日接據蒲州協副¶
　　將呈報臨晉縣張昝角杯三村拒捕殺傷衙役壯¶
　　丁一案(臣/)隨飛咨撫臣一面飛檄左營遊擊胡海¶
　　即帶馬歩兵三百名前赴臨晉地方㑹同蒲州副¶
　　將相機嚴拏拒捕各犯又遣標員單身齎示前往¶
　　三村宣布¶
皇恩安撫良衆令各村獻出為首師刑等犯其餘無辜¶
<pb:KR2f0009_WYG_103-20b>¶
　　(臣/)當¶
　題請免罪等示於官兵未到之先星飛安撫查拏去¶
　　後兹於本月十六日據(臣/)所差標員回稟把總持¶
　　示至三村地方民人見示隨將在村之首犯師刑¶
　　投獻其張臣樊中花實係脱逃村中之人情願四¶
　　路宻捕投首把總即將所獲師刑帶回蒲協副將¶
　　交明臨晉縣訖地方已屬寧静并有張昝二村寃¶
　　詞各一紙呈上等情面稟到(臣臣/)謹將張昝二村¶
<pb:KR2f0009_WYG_103-21a>¶
　　原詞二紙錄呈¶
御覽至三村既已遵循撫順將師刑投獻則前調之三¶
　　百名馬歩兵丁應先撤回二百名仍留遊撃胡海¶
　　帶兵一百名并蒲州協官兵一百名駐劄臨晉縣¶
　　彈壓查拏俟陸續拏獲各犯之日聽撫臣審結另¶
　題外理合將拏獲首犯師刑并地方寜謐及先撤回¶
　　兵丁二百名緣由繕摺奏¶
聞謹¶
<pb:KR2f0009_WYG_103-21b>¶
　奏¶
知道了案内雖云姦良不一石麟自當詳細察審但不¶
知二村百姓共有若干户若干名口其中必有向來強¶
梁不法之匪類可細細體訪宻奏以聞¶
　　雍正六年五月十四日山西太原總兵官(臣/)袁立¶
　　相謹¶
　奏為宻奏事竊查臨晉縣姦民鬧縣一案(臣/)已將遵¶
㫖宻訪户口姓名及地方印官託故他往置若罔聞情¶
<pb:KR2f0009_WYG_103-22a>¶
　　形奏¶
聞(臣/)先於四月十四日曽經將臨晉署縣託故他往並¶
　　不追比亦不躧緝並無印官無慿協拏務嚴飭印¶
　　捕各官上緊追比犯屬文武協力㑹拏等因飛咨¶
　　撫(臣/)石麟去後續准撫臣咨覆經行嚴飭在案續¶
　　又經撫臣另委候補知縣閻鈵前赴臨晉署事聞¶
　　署縣閻鈵於到任之後即㑹同遊守千把等員親¶
　　向各村勸令投首并宻行偵緝頗稱盡心兹於五¶
<pb:KR2f0009_WYG_103-22b>¶
　　月十四日據遊擊胡海等飛報要犯樊中花已於¶
　　本月十一日在朝邑縣果子村被縣役拏獲解到¶
　　蒲州暫覊俟起解日再報等因到(臣臣/)仍飭各員¶
　　弁嚴行拏緝務期盡獲外理合將拏獲要犯樊中¶
　　花緣由繕摺奏¶
聞謹¶
　奏¶
欣悦覽之爾於此一事料理周宻奏報詳悉甚屬可嘉¶
<pb:KR2f0009_WYG_103-23a>¶
能如此不欺不隠實心任事庶不負封疆之重寄也朕¶
已擢用爾為提督節制全省矣莫改移今日此志勉為¶
之¶
　　雍正六年九月十四日山西提督(臣/)袁立相謹¶
　奏為奏¶
聞事竊(臣/)據太原營㕘將周三竒呈報太原省城學院¶
　　衙門内於九月初三日晚被盜有學院發下陽曲¶
　　縣失單内開皮棉衣服及紬縀等物理合報明等¶
<pb:KR2f0009_WYG_103-23b>¶
　　因到(臣/)據此隨經批緝賊贓并飛查被盜確情去¶
　　後續據該㕘將報稱卑職將被竊之事親問學院¶
　　據云是夜被竊家下並無一人知覺等情到(臣臣/)¶
　¶
　　可知(臣/)等不能整飭罪無可逭除批令太原營㕘¶
　　將即速㑹緝賊贓務獲外應俟撫臣查確盜情另¶
　　疏¶
　題㕘疎防緣係學臣官衙被盜特先繕摺奏¶
<pb:KR2f0009_WYG_103-24a>¶
聞謹¶
　奏¶
此事朕已早聞誠如汝奏省㑹之地尚如此他處不問¶
可知矣豈非晉省文武朕擢用得人之明驗歟若又不¶
能剋期緝獲汝等何顔自立朕則不知也¶
　　雍正六年十二月十五日山西提督(臣/)袁立相謹¶
　奏為敬陳查閲情形仰祈¶
聖鑒事竊(臣/)於十月二十六日自平陽起身前赴大同¶
<pb:KR2f0009_WYG_103-24b>¶
　　查閱邉兵内如東路營屬之忻州河保得勝并大¶
　　同鎮標等營伍兵丁盡皆壮健旗械鮮明技藝嫺¶
　　熟如寧武神池偏關華林水泉殺虎等協營兵馬¶
　　次之如老營平魯助馬陽方口等營伍兵馬又在¶
　　其次(臣/)於點閲之際分别賢否一一勸勉訓誡尚¶
　　有靈邱新平北樓山隂東路五營容(臣/)逐營閲畢¶
　　於回署之日另行奏¶
聞(臣/)又訪得大同鎮標右營遊撃孟三友於雍正三年¶
<pb:KR2f0009_WYG_103-25a>¶
　　間帶領兵丁一百二十名在阿爾泰地方種地於¶
　　雍正五年將兵丁糧米勒扣四箇半月以補七分¶
　　收成之數具呈妄報希圗議敘(臣/)亷訪既確即應¶
　　具疏¶
　題㕘但查該遊撃從前任内尚屬清潔此項扣剋係¶
　　添入地租分數之内實與入已者有間揆情準理¶
　¶
　¶
<pb:KR2f0009_WYG_103-25b>¶
　　扣糧銀給還各兵予以自新以䇿後效或即應¶
　題㕘治罪之處伏候¶
皇上批示遵行再(臣/)䝉¶
聖主教養深恩曽無犬馬之報日夜思維慚悚交并(臣/)¶
　　矢圗報效斷不敢一息稍弛兹當查閲邉兵適(臣/)¶
　　抱恙未愈(臣/)即力疾起程叨䝉¶
<pb:KR2f0009_WYG_103-26a>¶
　　之精神心力實可竭蹷辦事斷不以偶抱微疴輒¶
　　敢自求安佚但現在尚未全痊亦不敢不以實情¶
　¶
　¶
聞謹¶
　奏¶
覽¶
　　雍正七年正月二十二日山西提督(臣/)袁立相謹¶
<pb:KR2f0009_WYG_103-26b>¶
　奏為恭謝¶
天恩事雍正七年正月十三日䝉¶
皇上恩賜太醫閻徳富到平并齎¶
賜(臣/)尋骨風珍藥(臣/)叩謝¶
天恩祗領之下隨交太醫遵製藥酒日服二次晚服太¶
　　醫湯藥一劑雖服未旬日而氣暢筋舒語言歩履¶
　　便覺大異從前日漸見效即據太醫亦謂收功可¶
　　必除具本¶
<pb:KR2f0009_WYG_103-27a>¶
　奏謝¶
天恩外謹再繕摺恭¶
　謝以¶
聞謹¶
　奏¶
覽奏欣悦如獲寳物更當用心攝養一切處不得過用¶
精神待痊愈如初料理亦不為遲何必於病中勉強支¶
持耶必遵朕諭毋違¶
<pb:KR2f0009_WYG_103-27b>¶
　　雍正七年三月初三日山西提督(臣/)袁立相謹¶
　奏為欽奉¶
上諭事竊(臣/)准兵部劄付内開雍正七年七月二十三¶
　　日内閣奉¶
上諭聞二月初五日夜山西蒲州府城内道府城守文¶
　武衙門三處同日被盜明火執仗刦去衣物等項此¶
　事朕巳聞知而廵撫提督兩司何以遲延尚未奏聞¶
　伊等所司何事而疎縱廢弛至於如此著廵撫提督¶
<pb:KR2f0009_WYG_103-28a>¶
　等轉飭屬員將蒲州盜犯嚴行緝捕務令全獲儻少¶
　有隠飾逾限不獲定將廵撫提督等一併嚴加議處¶
　　欽此欽遵劄行到(臣臣/)查蒲州副將暨河東道衙¶
　　門被盜俱係竊賊實未聞明火執仗且於初四日¶
　　四更時失盜於初五日辰刻即據馬兵劉節同河¶
　　東道家人在黄河渡口拏獲正賊藍樹竒一名又¶
　　於本月十三日據霍州千總石鳯鳴協同霍州捕¶
　　衙楊九經各帶兵壯於辛置鎮拏獲正賊李添才¶
<pb:KR2f0009_WYG_103-28b>¶
　　等七名贓賊俱經全獲似應聽文職審擬歸結(臣/)¶
　　愚昧無知以為事既有著恐煩¶
聖主厪懐是以未經¶
　奏明今跪讀¶
聖諭仰見¶
聖明照察無所不周而(臣/)等疎縱廢弛之罪實無可辭¶
　　(臣/)之惶恐悚慄無地自容伏望¶
聖主鑒(臣/)之愚昧無才所致實不敢有渉隠飾之心格¶
<pb:KR2f0009_WYG_103-29a>¶
　　外¶
恩寛䇿(臣/)後效(臣/)惟凛奉¶
天言竭力整飭務期宵小潛消地方安静以仰報¶
聖主深恩於萬一而已(臣/)可勝泥首悚惶敬懇之至為¶
　　此繕摺謹¶
　奏¶
朕所倚賴者惟爾等封疆大臣據實無欺似此隠飾猶¶
言不敢有渉何也責問之下但以愚昧無才四字支吾¶
<pb:KR2f0009_WYG_103-29b>¶
敗露之後祗以泥首悚惶一句塞責可謂深負朕信任¶
之恩矣案犯既經全獲審明自有發落此後若仍不知¶
痛自改革而以恐煩聖主厪懐等語文飾則罪益不容¶
貸朕所厪懐者内外文武諸臣之朦蔽欺隠耳除此朕¶
有何厪懐之事職為大臣當權其輕重而以逺者大者¶
為務若於些小處愉愉呴呴以為愛君敬主非愛之敬¶
之也適所以悞之也況汝等武夫何必尚此虚套但當¶
以誠實二字對君為正否則弄巧反成拙也誌之¶
<pb:KR2f0009_WYG_103-30a>¶
　　雍正七年四月二十四日山西提督(臣/)袁立相謹¶
　奏為奏¶
聞事竊照晉省去年所挑車兵二千名(臣/)欽遵¶
諭㫖與撫(臣/)石麟和衷協辦敬謹奉行一年以來車兵¶
　　俱覺純熟軍容亦覺整齊今(臣/)標左右平陽吉州¶
　　隰州平垣汾州各營車兵八百名分作二起已於¶
　　本月二十二十一日起行又太原營車兵二百名¶
　　與撫標車兵二百名合為一起於前二起過後尾¶
<pb:KR2f0009_WYG_103-30b>¶
　　接而行俱由固關大路其大同車兵八百名已定¶
　　於五月初六等日分作三起就近從北路而行均¶
　¶
　¶
聖主洪慈遣醫診視(臣/)疾并䝉¶
賜藥賜參¶
恩施稠疊今(臣/)自得參藥調治以來日漸就愈惟歩履¶
　　言語尚未全痊兹據太醫所云止湏再加調養即¶
<pb:KR2f0009_WYG_103-31a>¶
　¶
　¶
　¶
恩凡(臣/)有生之年永圗犬馬之報效而已合併奏¶
聞謹¶
　奏¶
知汝病愈朕懐深慰然必待全愈朕念方釋也亦莫急¶
於求痊但平心静氣調理日乆自然復元矣¶
<pb:KR2f0009_WYG_103-31b>¶
　　同日又¶
　奏為要地需人懇留賢員以裨營伍事竊(臣/)前因人¶
　　才起見請將原任(臣/)標中軍遊擊胡海留晉補用¶
　　具題請¶
㫖䝉¶
皇上格外天恩准将遊擊胡海陞補(臣/)標中軍㕘将現¶
　　任中軍㕘将劉成調補廣西提標㕘将但(臣/)㸔得¶
　　㕘将劉成雖任(臣/)標未乆而營伍之諳練辦事之¶
<pb:KR2f0009_WYG_103-32a>¶
　　明敏又屬百不得一之員且現今汾州營㕘将出¶
　　缺五月而新補之㕘将張朝良已奉¶
㫖留陕出兵尚未到任查汾州府地方營汛甚屬緊要¶
　　(臣/)不得不再懇¶
聖恩可否将劉成調補汾州營㕘将其未到任之㕘将¶
　¶
　¶
　　抑(臣/)更有¶
<pb:KR2f0009_WYG_103-32b>¶
　奏者(臣/)標原任中軍遊撃李順自任(臣/)標四載以來¶
　　潔已奉公愛兵如子因於五年二月間以陕省兵¶
　　馬奏銷案内有伊在守備任内領兵駐劄甘肅等¶
　　處時錢糧未清議令賠補奉¶
㫖解任又於六年九月間奉¶
㫖寛免各在案但自該員解任之後未奉部文知照(臣/)¶
<pb:KR2f0009_WYG_103-33a>¶
　　遊擊李順送部引¶
見恭候¶
聖㫖(臣/)謹繕摺恭¶
　奏伏乞¶
皇上批示遵行謹¶
　奏¶
覽¶
　　雍正七年十月二十一日山西提督(臣/)袁立相謹¶
<pb:KR2f0009_WYG_103-33b>¶
　奏為恭謝¶
天恩事竊(臣/)標齎摺千總捧到¶
皇上賜(臣/)各色錠子扇墜一匣(臣/)郊迎至署恭設香案¶
　　望¶
闕叩頭謝¶
恩祗領訖随跪讀¶
硃諭䝉¶
聖主以(臣/)病尚未全好¶
<pb:KR2f0009_WYG_103-34a>¶
恩㫖諄切(臣/)仰荷¶
洪慈矜憫感激涕零捐糜難報(臣/)服¶
聖主恩賜參藥并賴太醫閻徳富盡心調理自十月以¶
　¶
　¶
　¶
　¶
　　前未病之時每年春秋二季必東西兩路循環廵¶
<pb:KR2f0009_WYG_103-34b>¶
　¶
　¶
　¶
欽差太醫閻徳富(臣/)應即送回京緣奉¶
　¶
　¶
　¶
諭㫖(臣/)無任感激依戀之至謹¶
<pb:KR2f0009_WYG_103-35a>¶
　奏¶
覽¶
　　雍正七年十二月初二日山西提督(臣/)袁立相謹¶
　奏為請補賢員以勵亷能以禆營伍事竊查大同鎮¶
　　標右營遊擊孟三友告休員缺邉鎮佐員最為緊¶
　　要(臣/)看得大同鎮中營守備趙元龍老成歴練又¶
　　澤州營守備舒連漢仗操守俱好均屬賢能亷幹¶
　　之員堪以陞補大同鎮標遊撃之缺但查該鎮標¶
<pb:KR2f0009_WYG_103-35b>¶
　　右營遊擊非應¶
　題補之缺(臣/)不敢冒昧具¶
　題為此繕摺恭懇¶
天恩可否容(臣/)將二員具本保送赴部引¶
見恭候¶
聖主欽點一員補授於地方營伍甚有裨益又此二守¶
　　備員缺亦關緊要㸔得(臣/)標右營千總白世鳯居¶
　　心誠實弓馬嫺熟請將所遺之守備員缺即以千¶
<pb:KR2f0009_WYG_103-36a>¶
　　　總白世鳯補授亦屬有益如䝉¶
　俞乆(臣/)即另疏保¶
　　題伏乞¶
　聖主批示遵行謹¶
　　奏¶
　既非題補之缺不宜違例具題致啓他省效尤之心果¶
　係出格堪膺保薦之員令其來京引見候朕酌定命爾¶
　另缺題陞可也¶
<pb:KR2f0009_WYG_103-36b>¶
　¶
　¶
　¶
　¶
　¶
　¶
　¶
硃批諭㫖巻一百三¶
