# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:19.845645
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百十
<pb:KR2f0009_WYG_110-1a>¶
　欽定四庫全書¶
硃批諭㫖巻一百十¶
硃批呉陞奏摺¶
　　　雍正二年五月十八日福建陸路提督(臣/)呉陞謹¶
　　奏恭請¶
　皇上聖安¶
　朕安聞爾向日居官聲名甚好朕深嘉之爾其加意愛¶
　身保飬精神多為國家出力數年¶
<pb:KR2f0009_WYG_110-1b>¶
　　　同日又¶
　　奏為恭謝¶
　天恩事雍正元年十二月十一日(臣/)家人恭捧¶
　御賜貂㡌一頂到泉州府(臣/)即郊迎至署望¶
　闕叩頭謝¶
　恩祗領訖伏念(臣/)老邁庸愚諸務不諳我¶
　皇上開天地覆載之恩沛雨露栽培之徳曲¶
　賜優容畀任封疆已屬過分復屢荷¶
<pb:KR2f0009_WYG_110-2a>¶
天語褒嘉更以貂㡌¶
賜(臣/)輝煌華美頂戴¶
殊榮不獨(臣/)踴躍鼓舞喜出望外即舉家子孫相率叩¶
　　頭瞻仰莫不歡呼感頌¶
皇仁為此繕摺恭謝¶
天恩伏乞¶
皇上睿鑒謹¶
　奏¶
<pb:KR2f0009_WYG_110-2b>¶
覽卿奏謝知道了地方上一切事宜或夲省或他省凡¶
有所聞所見與吏治民生有益者不拘文武兩途俱當¶
竭誠入告莫負朕信任之意¶
　　同日又¶
　奏為恭謝¶
天恩事雍正二年二月初七日(臣/)齎摺人回恭捧¶
欽賜御書福字一幅人參四斤克食一匣到泉州府(臣/)¶
　　即郊迎至署恭設香案望¶
<pb:KR2f0009_WYG_110-3a>¶
闕叩頭謝¶
恩祗領訖隨敬展奏摺跪讀¶
硃批(臣/)不禁汗流浹背感激涕零自揣忝任封疆四十¶
　　餘年虚糜祿俸無為¶
　國家出力之處不行擯斥已屬厚幸何期¶
聖恩浩蕩奨勵至此慚愧滋甚惶悚無地即捐糜頂踵¶
　　何能仰酬¶
髙厚惟有益竭駑駘勉供職守以期上報¶
<pb:KR2f0009_WYG_110-3b>¶
天恩於萬一為此謹¶
　奏¶
凡此恩施緣卿數十年來公忠奉職勤慎持已有以致¶
之也朕為天下臣民主從来待人不肻偏私每念所加¶
之恩尚不及卿之勞效勉之¶
　　雍正三年正月十八日福建陸路提督(臣/)呉陞謹¶
　奏恭請¶
皇上聖安¶
<pb:KR2f0009_WYG_110-4a>¶
朕躬甚安京都内外寜謐雨𤾉應時特諭爾知聞爾精¶
神强健朕甚欣悦¶
　　同日又¶
　奏為恭謝¶
　¶
　¶
　¶
聖安髙世定面𫝊所奉¶
<pb:KR2f0009_WYG_110-4b>¶
諭㫖(臣/)跪聆之下當即望¶
闕叩頭謝¶
恩又十二月十八日(臣/)齎摺人回敬展¶
硃批奏摺叨䝉¶
<pb:KR2f0009_WYG_110-5a>¶
　　酬萬一惟有朝夕焚香頂祝¶
萬夀無疆少伸銜結之誠耳為此恭謝¶
天恩謹¶
　奏¶
覽¶
　　雍正三年五月二十六日福建陸路提督(臣/)呉陞¶
　　謹¶
　奏為遵¶
<pb:KR2f0009_WYG_110-5b>¶
㫖回奏事竊(臣/)奉到¶
硃批命(臣/)密訪髙世定在京被隆科多嚇詐銀兩一事¶
　據實奏聞欽此(臣/)自當欽遵密訪以副¶
諄命至意但(臣/)與髙世定素未謀靣僅上年到任由泉¶
　　經過一晤而已二人果有私相授受之事焉肻向¶
　　(臣/)微露且事闗機密(臣/)又不敢假手他人致滋漏¶
　　洩(臣/)實無從探訪理合具摺回¶
　奏伏乞¶
<pb:KR2f0009_WYG_110-6a>¶
皇上睿鑒謹¶
　奏¶
知道了¶
黄國材向日居官是一巧宦為人所共知近年來輿論¶
不一有言其已遷改者有言其少改者亦有言其外似¶
知懼内實仍然如舊者爾意以為何如據實奏聞不可¶
少隠聞滿保操守較前大改果然否此二人吏才儘有¶
但廉之一字甚不足若此字不能必至事事渉私則百¶
<pb:KR2f0009_WYG_110-6b>¶
弊叢生矣如爾者千百中無一也¶
賜爾平安丸二百丸以備營伍中兵丁需用此藥竒效¶
且有益無損性味和平無病之人亦可服¶
　　雍正三年九月二十日福建陸路提督(臣/)呉陞謹¶
　奏為遵¶
㫖回奏恭謝¶
天恩事竊督(臣/)覺羅滿保撫(臣/)黄國材從前居官操守¶
　　久在¶
<pb:KR2f0009_WYG_110-7a>¶
聖明洞鑒之中今䝉¶
硃批下詢(臣/)欽遵訪聞得撫(臣/)黄國材操守較前稍好¶
　　又聞督(臣/)滿保近來勉勵操守言者異口同聲是¶
　　皆我¶
皇上訓誨激勵所致理合據實回¶
　奏至微(臣/)年既老邁質復庸愚調任以來涓埃未效¶
　　奉職無状莫甚扵(臣/)者乃荷¶
天語褒嘉(臣/)聞¶
<pb:KR2f0009_WYG_110-7b>¶
命自天汗流浹背不惟不敢承受抑且不敢辭謝不知¶
　　夙世何修邀此¶
異數惟矢生生世世捐糜頂踵以期仰酬¶
髙厚扵萬一耳為此繕摺回¶
　奏叩謝¶
天恩謹¶
　奏¶
所奏甚公知道了¶
<pb:KR2f0009_WYG_110-8a>¶
　　雍正三年十一月十六日福建陸路提督(臣/)吳陞¶
　　謹¶
　奏為奏¶
聞事雍正三年九月二十六日據漳浦營逰擊李彪報¶
　　稱九月二十日酉刻漳浦縣城内有姦徒黄尾一¶
　　名在伊家門首忽插榕樹青枝為記時有功加官¶
　　蔡隆馬兵黄進廵查地方見其蹤跡可疑將黄尾¶
　　拏解送營該逰擊一靣帶兵廵邏一面即委守備¶
<pb:KR2f0009_WYG_110-8b>¶
　　㑹同文員查訊據黄尾供有凃廷向彼聲言今晚¶
　　有匪類進城搶奪富戸你門首插榕樹青枝即可¶
　　免搶等語并供出夥犯游躍徐愷寜等隨差兵役¶
　　拏獲訊據徐愷寜供出林昻為首併供出陳鎮家¶
　　中藏旗三靣鼓二靣鑼一靣單刀兩把等語隨拏¶
　　獲陳鎮訊據供出夥犯林穆林惠周招等十犯即¶
　　㑹集周招家中又據拏獲林昻一犯訊據供稱伊¶
　　係行醫度活因林棍家中有厦門逃來流匪吳通¶
<pb:KR2f0009_WYG_110-9a>¶
　　陳罔二名請伊醫治刀傷即商量入夥實係林棍¶
　　為首等語又據兵役拏獲林棍等現解漳浦縣収¶
　　審等情到(臣臣/)即嚴諭該逰擊㑹縣立行緝捕務¶
　　净根株併移漳州鎮(臣/)髙世定㑹飭各去後理合¶
　　奏¶
聞再照此案乃棍徒訛言雖聚夥商謀搶刦實未上盗¶
　　現今地方安静且獲到之犯巳交有司審訊通詳¶
　　其起意實情同夥確數作何分别重懲應聽督撫¶
<pb:KR2f0009_WYG_110-9b>¶
　　二臣定擬請¶
㫖合併聲明伏乞¶
睿鑒謹¶
　奏¶
所奏已悉此等匪類雖云尚未上盗其情事已真當嚴¶
加懲處至蔡隆等當從優奨賞也¶
　　雍正四年五月二十日福建陸路提督(臣/)吳陞謹¶
　奏為奏¶
<pb:KR2f0009_WYG_110-10a>¶
聞事竊照閩省去嵗収成歉薄民乏盖藏今嵗自春至¶
　　夏雨水過多米船鮮至禾苖發晚米價處處騰貴¶
　　惟福州延津邵武福寜各府州尚有市米可以支¶
　　持其餘如泉漳興化汀州米價每倉石賣銀二兩¶
　　五六七八九錢不等(臣/)准據各該鎮協營咨報即¶
　　飛移撫(臣/)毛文銓設法接濟而撫臣立即檄飭該¶
　　府縣動撥倉榖發糶仍差員前往温州買米分濟¶
　　又檄行臺灣府買運米麥運至泉漳分發並出示¶
<pb:KR2f0009_WYG_110-10b>¶
　　招商給照令往江浙等處販運来閩查各處人民¶
　　赴泉州買米者日有萬餘人赴漳州買米者日有¶
　　三四萬人今嵗早禾茂盛將来豐収正未可定然¶
　　應扵六月中旬後方得節次登場計期尚早除再¶
　　咨撫臣多方接濟外理合将民間米貴情形繕摺¶
　　具¶
　奏但米價雖貴百姓俱各安業(臣/)巳移飭各鎮協營¶
　　嚴加防範務期寜謐合併聲明伏乞¶
<pb:KR2f0009_WYG_110-11a>¶
睿鑒謹¶
　奏¶
爾等封疆大臣見地方上此等光景當及早奏知以便¶
預為凖備今巳六月將盡始行奏聞於事何益猶幸地¶
方寜謐倘有些小事故咎誰歸耶大負朕之任用矣¶
　　雍正四年六月十八日福建陸路提督(臣/)吳陞謹¶
　奏為遵¶
㫖回奏事竊(臣/)前奏功加官蔡隆馬兵黄進拏獲漳浦¶
<pb:KR2f0009_WYG_110-11b>¶
　　縣城内姦徒黄尾一摺奉有¶
硃批(臣/)遵查功加官蔡隆馬兵黄進廵查地方緝獲姦¶
　　徒係營兵分内之事今奉¶
特㫖賞賚實屬¶
曠典(臣/)欽遵¶
諭㫖捐出俸銀七十兩内蔡隆賞銀四十兩黄進賞銀¶
　　三十兩發交該營逰擊李彪當官宣揚¶
聖主徳澤分給承領取領状存案外合将遵行緣由具¶
<pb:KR2f0009_WYG_110-12a>¶
　　　摺奏¶
　聞伏乞¶
　睿鑒謹¶
　　奏¶
　賞此些須何足鼓勵兵心此事交與高其倬将蔡隆題¶
　請實授黄進超㧞千總以示優典即將此摺付髙其倬¶
　看¶
　¶
<pb:KR2f0009_WYG_110-12b>¶
　¶
　¶
　¶
　¶
　¶
　¶
　¶
硃批諭㫖巻一百十¶
